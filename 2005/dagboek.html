<!DOCTYPE html>
<html lang="nl"
<head>
    <title>Dagboek 2005</title>
    <link rel="shortcut icon" href="../images/favicon.ico" type="image/x-icon">
    <meta charset="utf-8">
    <meta name="viewport" content="width=device-width, initial-scale=1, minimum-scale=1, maximum-scale=1, user-scalable=no">
    <link rel="stylesheet" type="text/css" href="../css/stdtheme.css">
</head>
<body>
<div class="page">
    <div class="layout">
        <div class="top">
            <div id="header">
                <div id="headerPhotos"></div>
                <div id="headerText" class="headerTextFont"><span class="headerTextFrame5">Laurs.nl</span></div>
                <div id="headerGlobe"></div>
            </div>
        </div>
        <div class="middle">
            <div class="titleBox">
                "El Kebab ligt in Marokko"
            </div>
            <div class="tripContent tripContentWithMessages">
                <div class="messageBox">
                    <div class="messageTitle">Berichten van bezoekers</div>
                    <div class="messages"><p>H&W (13 augustus 05)<br> Weinig lekke banden en veel plezier</p>

                        <p>aafke (9 augustus 05)<br> hee Laurs, zie er geweldig uit deze website, en de route die
                            jullie gaan doen natuurlijk. precies de kant van Marokko waar ik niet ben geweest. Kunnen we
                            mooi foto's uitwisselen. Groeten, Aafke</p>

                        <p>sylvia en peter (9 augustus 05)<br> wij wensen je weer een heel goede reis toe ,het is weer
                            te gek wat je gaat doen .</p>

                        <p>Anoniem (9 augustus 05)<br> schrijf hier het bericht</p>
                    </div>
                </div>
                <div class="tripTitleHeader tripTitle">Dagboek</div>
                <div class="tripContentBody">
                    <p class="tripDiaryStats">Vrijdag, 9 september 2005</p>

                    <p>Net iets te enthousiast kwam ik door de poortjes van de douane heen, want ik kon gelijk met de
                        handjes tegen de muur voor een fouillering. En dat was nog in Nederland! In Marrakech deed ik
                        het dus een stuk minder uitbundig en met resultaat. Maarten had het hier een stuk lastiger. Hij
                        moest uitleggen waar hij vannacht zou slapen, wat de reden van zijn bezoek was en waarom hij
                        geen reserveringsbewijs van een hotel kon overleggen. Die vraag kwam nadat hij al drie maal had
                        uitgelegd geen idee te hebben waar we vannacht zouden slapen. Dat werd uiteindelijk het geinige
                        Hotel de Foucauld aan de Place de Foucauld; met een groot dakterras waarop elke avond een buffet
                        met Marokkaanse specialiteiten wordt geserveerd. Voor we bij het hotel aankwamen hebben we nog
                        een poging gewaagd om direct naar Asni te fietsen. Het was al donker geworden en
                        straatverlichting is er alleen in de buurt van Marrakech. Het eerste stuk ging dus nog wel en de
                        kwaliteit van de weg was prima, we konden nog wel even doorgaan. Toen de straatverlichting
                        ophield en de tegenliggers allemaal met groot licht aan ons tegemoet kwamen, werd het toch te
                        lastig om verder te gaan. Toen we dus voor overleg even langs de kant van de weg stopten werden
                        we net ingehaald door een bestelbusje. Direct nadat het ons gepasseerd had, schoot een van de
                        achterwielen eraf en zakte het busje door zijn achteras. Via een steen werd het wiel gelanceerd
                        en stuiterde daarna meerdere malen rakelings langs en over tegemoet komend verkeer. Op het
                        moment dat de as van het busje het asfalt raakte werd de hele omgeving fel oranje gekleurd door
                        de forse vonkenregen die uit de wielkas van het busje spoot. Het op hol geslagen wiel maakte de
                        schade gelukkig niet groter en belande een paar honderd meter verder in de berm. De tegenliggers
                        waren er niet echt van onder de indruk en vervolgden onverstoord hun weg. Ik stond er met open
                        gevallen mond naar te kijken en dacht: welkom in Marokko.</p>

                    <p class="tripDiaryStats">Zaterdag 10 spetember 2005</p>

                    <p>Het stuk wat we gisteren in het donker gefietst hebben, ziet er toch beter uit dan ik gedacht
                        had. In Asni is het vandaag marktdag (souk). Het is er druk, drukker, drukst als wij er langs
                        komen. Zo'n markt schijnt een hele belevenis te zijn, maar deze souk laten we voor wat het is.
                        Asni ligt aan de voet van het Atlas gebergte en van de mooie 2 baans asfaltweg blijft al snel
                        niet meer over dan een kronkelpaadje naar de pas. Onderweg komen we een Belgisch echtpaar tegen,
                        waarvan de man in iedergeval heel erg jaloers op ons is. Op dat moment, 35 graden en badend in
                        het zweet, begrijpen we daar weinig van. Ze waarschuwen ons voor de oasis aan de andere kant van
                        de bergen. Daar kan het nu nog gerust meer dan 42 graden worden. Het heeft weinig zin om ons
                        daar nu al druk over te maken, maar even slikken is het wel. Langs de gehele route naar de top
                        staan overblijfselen van eeuwenoude burchten opgetrokken uit klei (Kasbah's). Voordat de Fransen
                        de boel 'pacificeerde' was dit gebied eigendom van een nogal opvliegerig volkje, dat maar al te
                        goed garen spinde bij het feit dat dit de belangrijkste route over het Atlas gebergte was. Als
                        we verder fietsen begint het razendsnel donker te worden; het is 19u. In het donker fietsen we
                        verder, onderweg links en rechts vragend hoe ver het nog is naar Caf√© Igdet, dat volgens de
                        Rough Guide een aantal kamer te huur heeft. Nog 5 kilometer te gaan. In het aarde donker
                        bereiken we een schaars verlicht leemhuizen barretje. Binnen zitten een aantal mannen te kaarten
                        en niemand reageert op onze vraag of er nog een kamertje vrij is. Ik besluit even verder te
                        lopen naar een winkeltje dat nog open lijkt. Als ik terug kom staat Maarten met 2 mannen te
                        praten. We worden binnen uitgenodigd voor thee en krijgen te horen dat er geen kamers meer zijn.
                        Ik vraag me zelfs af of er al kamers waren, want het ziet er wel erg klein uit. Na de thee biedt
                        een van de mannen ons een slaapplaats aan in zijn huis dat even verderop de berg ligt. Hij
                        blijkt wrakduiker van beroep te zijn. 'In de bergen!', vraag ik. Nee, hij reist elke zondagavond
                        af naar Daklah in Westerlijk Sahara, waar hij dan de hele week op een boot woont. We praten nog
                        wat en drinken meer thee en liggen om 22u voor pampus en besluiten te gaan slapen.</p>

                    <p class="tripDiaryStats">Zondag 11 september 2005</p>

                    <p>In Marokko klinkt in de meest kleine dorpen om 5 uur de oproep voor het ochtend gebed. Zo niet in
                        Idni. Toch worden we net na de ochtend gloren gewekt, ditmaal door een ezel. Daar hebben ze er
                        hier trouwens heel veel van. Een paard zagen we zelden en kamelen worden volgens mij alleen
                        gebruik om toeristen mee te vervoeren. Omar was het balken wel gewend, want toen Maarten en ik
                        bijna klaar waren met pakken, kwam hij zijn bedje uit. Nog net op tijd om mij mijn hoofd te zien
                        stoten aan een roestige spijker die uit de toch al veel te lage deurpost stak. Het wondje hebben
                        we schoongemaakt met ruim een half flesje ontsmettingsmiddel. Je kunt niet voorzichtig genoeg
                        zijn. Omar ging thee zetten, terwijl wij ontbeten. Ik had vanuit Nederland wat granenontbijt mee
                        genomen en op aanraden van Maarten pakjes yoghurt drank meegenomen. Dat vult lekker en is gelijk
                        een goede suikerbom. Een goed begin van de dag dus. Als dank voor de gastvrijheid hebben we 200
                        Dirham (~20 euro) achtergelaten. Uit verhalen van anderen hadden we al begrepen dat Marokkanen
                        zelden geld willen aannemen, daarom hebben we het maar gewoon ergens neergelegd.<br/>Om de route
                        te vervolgen moesten we een stukje terug fietsen naar het dorp. Bij de afslag werden we begroet
                        door een verlegen meisje en een hond die nog het meest leek op een Golden Retriever, maar zeker
                        geen stamboom papieren zou hebben. De hond liep met ons mee terwijl wij aan de klim naar de
                        Tizi-n-Test passage begonnen. Na 10 kilometer liep Bella, zoals we haar inmiddels noemde nog
                        altijd voor ons uit. Alleen als er mensen langs de kant van de weg stonden kwam ze terug en
                        zorgde er dan voor dat een van ons tussen haar en de mensen in fietste. Zeker wat slechte
                        ervaringen gehad. Toen we even halt hielden probeerde ik haar een Mars te voeren. Naar mijn
                        weten laat geen enkele hond zoiets liggen, maar haar leek het weinig te doen. Ze at 'em in ieder
                        geval niet op. In het tweede deel van de klim fietste ik iets sneller dan Maarten en zodoende
                        verloren we elkaar uit het oog. Geen probleem, want dat gebeurt wel vaker. Bella liep nog steeds
                        voor me, maar na een uurtje stopte ze abrupt en begon terug te lopen. Ik dacht dat ze naar huis
                        ging, maar toen ik even later halt hield om op Maarten te wachten, bleek dat ze alleen was terug
                        gegaan om te kijken wat er met Maarten gebeurt was, en was vervolgens bij hem gaan lopen!
                        Maarten was als eerste bij de passage en toen ik aan kwam was ik verrast dat ik Bella nergens
                        vinden kon. Was ze nou toch terug gegaan? Bij het 2e colaatje echter kwam ze alweer aangelopen.
                        Gelukkig maar, want ik begon haar al te missen. Ik had vanuit Nederland ook worstjes meegenomen
                        en wilde kijken of ze die wel zou lusten. Toen ik het worstje had uitgepakt rook ze eraan,
                        scheen het lekker te vinden wat ze rook, maar at het ding niet op. Het leek alsof ze het niet
                        doorbijten kon, dus pakte ik een mes en sneed het in kleinere stukjes. Inderdaad, dat was het
                        probleem, want binnen twee happen waren alle 10 stukken worst verdwenen. Ik besloot dat als
                        Bella het de hele reis met ons volhield ik haar mee terug zou nemen naar Nederland, maar 5
                        kilometer na de passage waren we haar alweer kwijt. Het is ook niet niks voor een hond om
                        kilometers achterelkaar zo'n 50 kilometer per uur te rennen, want de achterkant van de pas was
                        bedekt met fijn asfalt en erg stijl. Bella hebben we niet meer gezien, maar genoeg andere
                        zwerfhonden en katten; Marokko stikt ervan.</p>

                    <p class="tripDiaryStats">Maandag 12 september</p>

                    <p>Hammada to the max! Woest landschap dat bezaait ligt met stenen. Er stonden 2 passen op het
                        programma. Niet hele hoge, maar moeten klimmen van 9:00 tot 15:00. Daarna liep de route van de
                        ene bergrug naar de andere, lager gelegen bergrug. Zoals gewoonlijk finishte we na zonsondergang
                        bij de poorten van de cobalt mijn van Bou-Azzer.<br/>Na wat rondvragen of we de tent ergens
                        konden opzetten werden we meegenomen naar een typsch Berber gezin; pa, ma, 5 zoons en een
                        dochter. Ieder lid van het gezin, behalve de vrouwen, werkte in de mijn van Bou-Azzer. Heel
                        gastvrij werd ons de keus gegeven om in het huis te slapen of onze tent op te zetten in de tuin.
                        Wij wilden niet te veel gezeur en snel naar bed, dus kozen we voor de tuin. FOUT! Als ze ons in
                        de tuin zouden laten slapen, dan zou de buurt kunnen denken dat het gezin niet gastvrij is, dus
                        de tuin was helemaal geen optie. Toen dat duidelijk was kozen we toch voor het huis en hoopten
                        snel naar bed te kunnen. Er werd ons gevraagd of we moe waren en naar bed wilden of dat we nog
                        even met het gezin naar de televisie wilden kijken. We kozen voor het bed en kozen dus weer
                        verkeerd. De zoon bij wie we op de kamer lagen zorgde er met zijn gepraat wel voor dat van
                        slapen toch niks terecht ging komen, dus konden we net zo goed mee naar de huiskamer om
                        televisie te kijken. Voor de duidelijkheid, we sliepen in een kamer die grensde aan het huis,
                        maar daar geen directe toegang toe had. Het stond er dus zo'n beetje los van en daardoor
                        kwam het voor ons ten minste minder asociaal over dan het nu misschien lijkt. We werden verder
                        ook helemaal met rust gelaten waardoor we echt het idee hadden dat we een keuze hadden...<br/>Oke,
                        eenmaal binnen stopten we met keuzes maken en deden gewoon overal aan mee. Dus aten we couscous
                        met een beetje kip, dronken diverse malen thee en keken naar de televisie met 150 kanalen; Iraq
                        Sport, Dubai News en meer van zenders. Uiteindelijk bleven we hangen bij de film Legally Blond.
                        Terwijl de mannen voor de tv zaten, bleven de vrouwen in de keuken. Er werd nauwelijks om de
                        film gelachen. De grappen ontgaan deze mensen en da's niet zo vreemd. Eenmaal terug bij de
                        slaapzakken werden onze fototoestel, telefoons en mp3-spelers grondig bekeken door de oudste
                        zonen. Dat zoiets 5000 dirham kost geloofden ze niet.</p>

                    <p class="tripDiaryStats">Dinsdag 13 september</p>

                    <p>Er stond een wind met kracht 6 en we moesten er pal tegen in. 55 Kilometer buffelen met, naar
                        later bleek, veel te weinig water. De weg liep dwars over uitlopers van de Hoge Atlas. Heel
                        vermoeiend allemaal. Eenmaal in Agdz waren we kapot. Ik heb op het terras een uurte de
                        'hustlers' weten te negeren door me op de diverse colaatjes te focussen. Daarna hebben we wat
                        gegeten en toen hebben we direct een camping opgezocht. Vooral ik zat er helemaal doorheen.
                        's Nachts kreeg ik tot overmaat koorts en sliep daardoor heel slecht.</p>

                    <p class="tripDiaryStats">Woensdag 14 september</p>

                    <p>Nog voor de Imam ons waker maakte voor het ochtend gebed zat ik al buiten. Ik had net mijn 2e
                        pijnstiller opgelost toen die losging. Zeker een kwartier lang vulde hij de valei du Draa met
                        boodschappen over de Allah en hoe belangrijk het is om om 5 uur 's ochtends uit je bed te
                        komen en te bidden voor een beter bestaan.<br/>Tegen 8 uur begon ik redelijk op te knappen van
                        de beroerde nacht zodat we op weg konden. Het was bewolkt en ik had lange kleren aan om het
                        transpireren een beetje te beperken. Het ging prima en de route en de omgeving waren super mooi.
                        Je fietst langs de Draa en overal staan dadelpalmen. Er wonen langs het hele stuk veel mensen
                        vanwege de vruchtbare grond en het water. In de verten aan weerszijden hoge bergen. Super mooi!
                    </p>

                    <p class="tripDiaryStats">Donderdag 15 september</p>

                    <p>Met 12 liter water en meer dan genoeg voer vertrokken we richting Mhamid om na 9 kilometer de
                        verharde weg te verlaten en de piste te nemen. Na 25 kilometer fietsen over de ruwste Hammada
                        die we tot nog toe hadden gezien sloeg de twijfel toe. Zouden we wel genoeg water hebben
                        meegenomen om de tocht van 90 kilometer door de woestijn te halen? Gelukkig voor ons regende het
                        een beetje. Een uur later waren we vanwege het terrein al diverse malen afgestapt en lopend
                        verder gegaan zodat we uiteindelijk nog geen 5 kilometer verder waren. Weer werd er getwijfeld.
                        Het was inmiddels gestopt met regenen en het werd alweer aardig warm. In dit terrein met dit
                        weer zou 12 liter zeker niet genoeg zijn voor 1 dag, maar gezien ons huidige tempo zouden we er
                        wel 2 dagen over doen. Op de kaart stonden een paar plaatjes langs de route. Daar zou vast water
                        te halen zijn en dus gingen we toch verder. 5 Kilometer verder en weer een uur later kwamen we
                        langs een waterput. Met hulp van de Berbers die daar in de buurt woonden vulden we 2 lege
                        waterflessen met vreselijk brak water uit die put. Hierbij werd er door de bewoners er heel goed
                        voor gezorgd dat er geen druppel naast de fles terecht kwam, want door het weer van de afgelopen
                        weken wat de put behoorlijk opgedroogd. Gebrek aan water zou hierna voor ons waarschijnlijk geen
                        probleem meer zijn. Wel hadden we bedacht dat we altijd de fietsen konden achterlaten mocht dat
                        gaan veranderen. Dat zou namelijk heel wat energie schelen. Net na de Tizi Tafilalt pas kwamen
                        we een berber tegen die ons flesjes cola te koop aan bood! Nu wisten we zeker dat het
                        vocht-technisch wel goed zou komen. Aan het eind van de dag werd de tent op een hoge richel
                        gezet waardoor we het avondeten konden combineren met het kijken naar de zon die achter de
                        bergen van de pas wegzakte. Het water uit de smerige put hebben we 10 minuten gekookt en 2 keer
                        gezeefd door het katoen van een t-shirt om de steentjes en zand eruit krijgen en toen konden we
                        er prima de pasta in koken en het kookvocht gebruiken voor thee. Hoe bedoel je zuinig met water
                        zijn.</p>

                    <p class="tripDiaryStats">Vrijdag 16 september</p>

                    <p>Om er zeker van te zijn dat we niet zouden uitdrogen hebben we de wekker om 5:00 gezet. We
                        ontbeten dus met een opkomend zonnetje en wat wolkjes aan de horizon. Het terrein was zo
                        mogelijk nog moeilijker dan de vorige dag. De weg was door veel 4x4 geweld kapot gereden. Er
                        lagen veel grote losse stenen. Rond 10:00 bereikten we Taghbalt waar de jeugd en masse achter
                        ons aan ging lopen terwijl wij na navraag richting de enige bar die het dorpje heeft togen. Daar
                        hebben we wat flesjes cola uitgedeeld en toen werden de jongens door de oudsten van het dorp
                        gemaand ons met rust te laten. De weg vanaf Taghbalt bleef nog 15 kilometer onverhard. Het
                        waaide weer lekker hard de verkeerde kant op. Vanaf Tazzarin hebben we dus maar de bus genomen
                        naar Erfoud.</p>

                    <p class="tripDiaryStats">Zaterdag 17 september</p>

                    <p>Om 6:00 stonden we op de taxistandplaats van Erfoud. We wilden voordat we verder fietsten nog
                        snel even naar Merzouga om de prachtige duinen van de Erg Chebbie te bekijken ten einde de bus
                        van 11:30 van Erfoud naar Tinerhir te halen. Onze taxichaffeur was echter zo'n goeie vent
                        dat hij voor een ritje van Erfoud via Merzouga naar Tinerhir inclusief fietsen wel een mooi
                        prijsje wilde maken. Toen de details van die reis besproken waren - altijd oppassen voor
                        verrassingen als 'De afgesproken prijs was per persoon' of 'Ik moet ook nog terug rijden' -
                        kwamen we voor 650 dirham om 12:00 in Tinehir aan.<br/>De tocht door de Gorges du Tondra was
                        indrukwekkend en de overnachting op 2000 meter in een Nomadetent nabij Tamtattouche helemaal te
                        gek.</p>

                    <p class="tripDiaryStats">Zondag 18 september</p>

                    <p>Vanuit mijn slaapzakje zag ik de zon opkomen. Het was die nacht ijzig koud geweest, maar mijn
                        nieuwe slaapzak had mij goed warm gehouden. Wat helaas niet voor Maarten gold. Het ding is al
                        wat ouder en isoleert een stuk minder na de ettelijke wasbeurten. Na het ontbijt en de thee
                        gingen we op pad. De tocht naar de top van de pas op 2800 meter liep over onverharde paden en
                        staat bekend als een lastig 4x4 parcours. Dat hebben we geweten. In totaal deden we 4,5 uur over
                        de 20 kilometer naar de top. De afdaling was over het zelfde soort terrein en 's avonds had
                        ik nog kramp in mijn handen van het vele remmen. Eenmaal terug op het asfalt lette ik een
                        ogenblik niet op en het volgende moment raakte mijn voorwiel een steen en suisde ik met 40
                        kilometer / uur op de rotswand af. Toen het stof was opgetrokken bleek ik wonderlijk genoeg niet
                        meer te hebben opgelopen dan een paar schrammen en een bloedende teen. Mijn fiets was er zeker
                        minder goed aan toe. Het voorwiel kon bijvoorbeeld niet meer in de vork ronddraaien door de
                        slagen die erin zaten. Zo goed en zo kwaad als het ging heb ik de ergste slagen ter plekke eruit
                        gehaald en na een paar uur zijn we verder gefietst. Mijn voorrem kon ik echter niet gebruiken en
                        even later bleek min achterband lek te zijn. Gelukkig had ik daar nog een andere voor en duurde
                        het nog geen 5 minuten voordat weer verder reden in de richting van Boumalne Dades.</p>

                    <p class="tripDiaryStats">Maandag 19 september</p>

                    <p>Nadat we een beetje waren uitgeslapen - 7 uur op, want het is ten slotte vakantie - vielen we aan
                        op een heerlijk ontbijt in Hotel Chems. Iemand van het hotel liep daarna met ons mee naar de
                        lokale fietsenboer. Voor 80 dirham wilde hij mijn wiel wel richten, wat hem 1,5 uur zou kosten.
                        Goed betaalde baan, want een Marokaan verdient gemiddeld 5 dirham per uur.<br/>Tegen twaalfen
                        fietsten we Boumalne uit. Het eerste stuk was nog de moeite waard, maar niet lang daarna werd
                        het landschap stukken saaier op een enkel klimmetje na. Bij Skoura ligt een mooie kasba die op
                        het briefje van 50 dirham staat afgedrukt. Vanuit Skoura hebben we met moeite een taxi naar
                        Quazazate gevonden. En die rit dat was enorm lachen. We zaten met 7 personen in een Peugeot
                        stationwagon en de fietsen waren op het dak gebonden. In de taxi heerste een zeer levendige
                        sfeer. Toen de gesprekken wat opdroogde vroeg de taxichauffeur waar wij al geweest waren en
                        hoeveel kilometer we hadden afgelegd. Ik vertelde ook de route en de bijzondere gebeurtenissen
                        die we hadden meegemaakt. Telkens moest ik stoppen met vetellen omdat wat ik zojuist verteld had
                        vertaald moest worden naar het Arabisch omdat niet iedereen Frans begreep. Er werd hard
                        gelachen. Ondertussen reed de taxi als een dolle door de avond richting Quazazate en haalde elk
                        voertuig in. Het liefst in een blinde bocht met doorgetrokken streep en groot licht aan.</p>

                    <p class="tripDiaryStats">Dinsdag 20 september</p>

                    <p>We bevinden ons in het meest toeristische gedeelte van het Atlasgebergte. 's Ochtends
                        onderweg naar A√Øt Ben Haddou passeren vele met toeristen volgeladen 4x4's. Dit gebied is
                        heel veel gebruikt voor lokaties van speelfilms en nog. De route tot Ben Haddou is geasfalteerd.
                        Na Ben Haddou wacht ons 36 kilometer onverharde weg door de mooiste vallei die ik in Marokko
                        gezien heb. De weg is moeilijk begaanbaar. Een lekke of gescheurde band zou niet raar zijn. Dat
                        gebeurde mij namelijk. Ook de bewoners van de vallei hebben er last van. Onderweg delen we
                        bandenplakkers uit met druppeltjes lijm erbij. De 4x4's die 's ochtends passeerden
                        komen we onderweg weer tegen. Ze zijn naar Telou√®t gereden en komen nu viade vallei ons
                        tegemoet. We worden toegejuicht en krijgen applaus. Het is een zware toch en pas om 19:30, lang
                        nadat het donker is geworden, bereiken we Telou√®t.</p>

                    <p class="tripDiaryStats">Woensdag 21 september</p>

                    <p>Voor vertrek bezoeken we de kasbah van Telou√®t. Een van de grootste kasbah's die ooit in
                        deze omgeving is gebouwd. Maar een klein gedeelte ervan is nog veilig om te bezoeken. De rest is
                        ingestort of staat op het punt om dat te doen. Zonde eigenlijk. Het is hier niet super
                        toeristisch en dat maakt het juist zo'n bijzondere plek. De ingestorte delen zijn namelijk
                        wel weer opengesteld voor het publiek en hier en daar zijn nog juweeltjes van doorkijkjes en
                        deuropeningen te vinden.<br/>De klim naar de Tizi-n-Tichka pas valt reuze mee. Het moeilijkste
                        stuk is de klim naar de kruising met de geasfalteerde weg N9. Wanneer ik de pas bereik is het
                        net rustig bij de vele kraampjes. Er zijn even geen toeristen. Er klinkt applaus. Een verkoper
                        probeert mijn aandacht te trekken en gelijk applaudisseren zijn concurrenten nog harder om mijn
                        aandacht hun kant op te krijgen. Onder een ovatie van applaus parkeer ik mijn fiets en knoop een
                        praatje aan met een van de verkopers. Na een colaatje of 2, wanneer we verder fietsen zijn er
                        weer volop toeristen en niemand merkt ons meer op. De afdaling naar Ait Ourir stelt een beetje
                        teleur. Het waait weer hard en de wind is weer tegen. Om de berg af te komen moet er zelfs
                        getrapt worden. Vanaf Ourir naar Marrakesh volgen we de N9. Een lange geasfalteerde weg waar de
                        avondspits voor nog wat spannende momenten zorgt.</p>
                </div>
            </div>
        </div>
    </div>
    <div class="footer">
        <div class="bottomMenuLayout">
            <a href="../index.html">
                <div class="bottomMenuItem menuImgHome">home</div>
            </a> <a href="route.html">
            <div class="bottomMenuItem menuImgRoute">route</div>
        </a> <a href="dagboek.html">
            <div class="bottomMenuItem menuImgDagboek">dagboek</div>
        </a> <a href="fotos.html">
            <div class="bottomMenuItem menuImgFoto">foto's</div>
        </a> <a href="../tips.html">
            <div class="bottomMenuItem menuImgTipFoto">tips</div>
        </a>
        </div>
    </div>
</div>
<script type="text/javascript" src="//ajax.googleapis.com/ajax/libs/jquery/1.7/jquery.min.js"></script>
<script type="text/javascript" src="../js/flashBanner.js"></script>
</body>
</html>