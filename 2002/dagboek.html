<!DOCTYPE html>
<html>
<head>
    <title>Dagboek 2002</title>
    <link rel="shortcut icon" href="../images/favicon.ico" type="image/x-icon">
    <meta charset="utf-8">
    <meta name="viewport" content="width=device-width, initial-scale=1, minimum-scale=1, maximum-scale=1, user-scalable=no">
    <link rel="stylesheet" type="text/css" href="../css/stdtheme.css">
</head>
<body>
<div class="page">
    <div class="layout">
        <div class="top">
            <div id="header">
                <div id="headerPhotos"></div>
                <div id="headerText" class="headerTextFont"><span class="headerTextFrame5">Laurs.nl</span></div>
                <div id="headerGlobe"></div>
            </div>
        </div>
        <div class="middle">
            <div class="titleBox">
                "...maar al snel begint het erop te lijken dat het avontuur voortijdig gaat eindigen."
            </div>
            <div class="tripContent">
                <div class="tripTitleHeader tripTitle">Dagboek</div>
                <div class="tripContentBody">
                    <p class="tripDiaryStats">Woensdag 10 juli 2002 Krimpen a/d IJssel - Giersbergen 12:30 - 19:30, 86
                        km </p>

                    <p>Het is nu een jaar geleden dat ik voor het laatst op deze fiets heb gezeten. De komende drie
                        weken zal ik hele dagen weinig anders doen en gaande weg zal ook mijn conditie weer een stuk
                        verbeterd worden. Zo'n 1500 kilometer liggen er tussen hier en de Middellandse Zee en
                        vandaag zijn mijn broer Erik en ik vol goede moed vertrokken. De fietsen zijn behangen met grote
                        tassen waarin alleen het hoogst noodzakelijke is gepakt. Luxe, zo is nu mijn ervaring, is over
                        het algemeen zwaar of volumineus en dus onpraktisch om mee te nemen op een avontuurlijke
                        fietsvakantie. Het enige dat we ons niet hebben ontzegd is een stoel, maar deze is van het type
                        dubbel-gevouwen-slaapmat-in-een-hoesje-met-wat-versteviging en dit neemt nauwelijks ruimte in en
                        het weegt 'niets'.</p>

                    <p>De eerste kilometers gaan over bekend terrein. Achtereenvolgens doen we de Krimpenerwaard,
                        Kinderdijk en de Biesbos aan. In de Biesbos fietsen we een enorm stuk om en ik vraag me af of
                        dit een teken aan de wand is of gewoon een vergissing. Na de Biesbos fietsen we langs Waalwijk
                        en Drunen tot we tegen het vallen van de avond een camping vinden nabij Giersbergen. De
                        Boerencamping biedt goede faciliteiten en aardige gasten.<br> De eerste dag zit erop. Het
                        materiaal heeft onze zware last goed gehouden, maar fysiek kan er wel wat verbeterd worden. Erik
                        klaagt over pijn in de knieën.</p>

                    <p class="tripDiaryStats">Donderdag 11 juli 2002 Giersbergen - Bocholt 9:15 - 18:15, 99 km</p>

                    <p>Nog maar net onderweg en nu al is de omgeving enorm veranderd. Vroeg in de morgen passeren we
                        Europa's grootste stuifzandvlakte, de Drunense duinen, en een uurtje later alweer fietsen
                        we over het grote heidengebied de Kampina. De Kampina heeft veel fijne fietspaden en het
                        glooiende landschap maakt van het fietsen een ervaring als die van een automatische piloot.</p>

                    <p>Weer raken we regelmatig de weg kwijt. We proberen de LF11-route te volgen, maar deze en vele
                        andere routes in onze buurt zijn niet bewegwijzerd. Af en toe moeten we goed zoeken met behulp
                        van kompas en kaart voordat we weer zeker van de route zijn. Na de Kampina bezoeken we Vessen,
                        Veldhoven en Dommelen, waar we door het nemen van een verkeerde afslag leren waar Dommelsch bier
                        gebrouwen en gebotteld wordt. Opnieuw fietsen we over een groot heidengebied. Nu is het de
                        Malpie en na de Malpie volgt dan al snel de grens met België.</p>

                    <p>Na de grens overgang volgen we één lang en recht fietspad tot aan het Schelde-Maas
                        kanaal. Vervolgens tuffen we in oostelijke richting langs de lommerrijke oever waar de hoge
                        bomen nog net het licht van de zon niet wegvangen. We besluiten gezien de tijd boodschappen te
                        doen in Sint-Huisbrechts-Lille. We eten wat en fietsen verder richting Bocholt. Tegen het einde
                        van de dag krijg ik last van mijn spieren rondom mijn linker scheenbeen. Even later klaagt Erik
                        over pijn in zijn scheenbeek en we verbazen ons direct over de erfelijkheid van dit fenomeen.
                        Het is waarschijnlijk vooral een grappig toeval dat we allebei daar net nu last van hebben. We
                        bijten nog even door en houden halt op een werkelijk megagrote camping. Dit is het type camping
                        waar de 'kids' tot een uur of tien 's avonds nog bezig gehouden worden door de
                        'crew' in het survivalkamp. Het kamp grenst aan onze kampeerplaats en onderuit gezakt
                        bekijken we het schouwspel en drinken na het eten een bier op een mooie fietsdag en een tot
                        dusver schitterende route.</p>

                    <p class="tripDiaryStats">Vrijdag 12 juli 2002 Bocholt - Maastricht 11:15 - 18:45, 64 km</p>

                    <p>Het stukje Bocholt naar Maastricht leidt langs kanalen en riviertjes. Het stuk tussen Berg en
                        Elsloo vind ik veruit het mooist. De huisjes op dit traject lijken bewaard te zijn uit de
                        Middeleeuwen en de dorpjes liggen vaak op een terp zodat er schitterend steile oevers te
                        beklimmen zijn.</p>

                    <p>De camping waar we nu overnachten, ligt iets ten noordwesten van Maastricht en kan getypeerd
                        worden als jongerencamping. Veel lui die net hun rijbewijs hebben rijden stoer rondjes over de
                        camping met de muziek hard en de rest van de gasten kijkt of er iets van hun gading bij zit of
                        kijkt boos omdat hun rust is verstoord. Erik en ik zijn een paar jaartjes te oud om mee te
                        spelen, maar nog te jong om ons eraan te irriteren. Ik moet eigenlijk best wel lachen om dit
                        paringsritueel en ik denk onwillekeurig terug aan een dergelijke vakantie op Texel. Tegen de
                        avond wordt het allengs rustiger. De meeste gasten trekken naar de stad toe voor een 'night
                        on the town'. Dit geeft ons de gelegenheid om te genieten van een relaxte avond en een
                        praatje te maken met de buurman die volgens mij al heel veel kilometer in zijn leven gefietst
                        heeft.<br> Bij aanvang van de fietstocht, nu drie dagen geleden, waren mijn broer en ik niet in
                        een fysieke topvorm, maar gaande weg begint mijn conditie zich redelijk op te bouwen. Met Erik
                        gaat het wat minder goed. Hij heeft vandaag veel last gehad van pijnscheuten in de knieën
                        en hij zit nu met twee 'braces' om te genieten van een bier. Om elke knie heeft hij
                        een brace zitten en het ziet er werkelijk niet uit. Ik hoop maar dat het in de morgen wat beter
                        met hem gaat, want dan fietsen we Nederland uit en de Ardennen in. De fietsroute in de Ardennen
                        voert haaks over het geërodeerde landschap. We zullen dus vaak moeten afdalen naar de
                        bedding van een riviertje om dan vervolgens aan de andere kant ervan de oever weer te beklimmen.
                        De schier eindeloze herhaling hiervan maakt dat het fietsen door de Ardennen als bijzonder
                        slopend ervaren wordt. Het is dus te hopen dat Erik zijn knieën het houden.</p>

                    <p class="tripDiaryStats">Zaterdag 13 juli 2002 Maastricht - Maastricht 11:15 - 12:30, 16 km</p>

                    <p>Direct na het pakken, op het moment dat we wegfietsen bij de camping heeft Erik te kampen met
                        ernstige pijnscheuten in zijn knieën. We ploeteren voort, maar al snel begint het erop te
                        lijken dat het avontuur voortijdig gaat eindigen. Iets ten zuiden van Maastricht zoeken we een
                        camping op en beraadslagen ons.</p>

                    <p>Uiteindelijk bellen we met onze ouders en besluiten dat Erik, in ieder geval voorlopig, stopt met
                        fietsen. Als het na een bezoek aan de huisarts en wat rust beter met hem gaat dan zoeken we
                        elkaar op en fietsen we samen verder. </p>

                    <p>'s Avonds eten we als troost in een restaurant in perfect gezelschap dankzij onze ouders.
                        Erik gaat met hen mee terug en ook een groot gedeelte van de bagage gaat met hen mee. In de
                        middag heb ik zorgvuldig alle bagage bekeken en ik heb geprobeerd te besluiten wat ik echt nodig
                        zal hebben en wat niet. Wat ik niet nodig denk te hebben gaat terug. Het is voor mij niet de
                        eerste keer dat ik solo fiets, maar daar had ik nu geen rekening mee gehouden.</p>

                    <p>De camping waar ik vannacht slaap is kwalitatief een stuk beter dan die waar we gisteren sliepen.
                        Als de mensen bij het VVV-kantoor Maastricht wat beter waren geïnformeerd hadden we hier
                        gisteren ook kunnen staan en dan had Erik de Ardennen misschien nog wel gehaald.</p>

                    <p class="tripDiaryStats">Zondag 14 juli 2002 Maastricht - Lierneux 9:00 - 18:00, 112 km</p>

                    <p>Vandaag zijn de Ardennen dan toch aan de beurt. De omgeving is mistig en mijn remmen worden dus
                        met vloeistof gekoeld. Dat is ook wel nodig want snelheden van bijna 60 km/h haal ik hier met
                        gemak. De wegen zijn onoverzichtelijk, dus het is oppassen. Dat blijkt later in de middag wel
                        als ik een groepje motoren inhaal dat een half uurtje eerder nog langs mij stoof. Ditmaal ligt
                        een van hen op straat met een wit laken over zijn lichaam. De ambulance is ter plaatsen, maar
                        kan hier niets meer aan doen. De motor ligt honderd meter verderop tegen een rotsmuur aan. De
                        motorrijder blijkt geschept te zijn door een auto terwijl hij op hoge snelheid een kruising
                        overstak. Na het zien van dit resultaat word ik wat voorzichtiger en valt het me op hoeveel
                        kruizen er hier in de berm van de weg staan. Het is niet de eerste keer dat de onoverzichtelijke
                        wegen van de Ardennen hun stol eisen.</p>

                    <p>Fietsen in de Ardennen is zwaar, maar vooral een kwestie van veel schakelen. Ik moet proberen het
                        draaitempo gelijk te houden en op de stukken die hellingafwaarts gaan bijkomen. Dat betekent dat
                        ik minder vaak probeer de geluidsbarrière te doorbreken. Verrassend vaak maak ik gebruik
                        van de Megarange versnelling die ik heb. Nu mijn broer heeft moeten stoppen ben ik qua bagage
                        heel wat kilo's aangekomen en dat laat zich voelen.</p>

                    <p>Door de mistige omgeving zie ik eigenlijk weinig van het landschap. De Ardennen zouden
                        schitterend moeten zijn, maar dat kan ik niet beamen. Tegen het eind van de middag begint het
                        ook nog te regenen (miezer) en blijft er helemaal niets meer van een uitzicht over.</p>

                    <p>De camping nabij Lierneux is niet de moeite waard. Voor anderhalve euro mag je hier vijf minuten
                        onder een slap straaltje water staan, verder is er nergens warm water te vinden voor de was of
                        afwas en op het terrein, dat op zich vrij riant is, kan ik maar één afvalbak
                        vinden. Dit is zeker niet een biker's paradise. Een keiharde, zeer warme douche is zo
                        ongeveer het minimum dat een camping mij bieden moet. De camping ligt overigens uit de route,
                        bovenop een plateau. Aan het einde van de dag daar naartoe fietsen was voor mij redelijk hard
                        afzien.</p>

                    <p class="tripDiaryStats">Maandag 15 juli 2002 Lierneux - Wiltz 11:00 - 17:00, 70 km</p>

                    <p>Dit gedeelte van de route loopt over een oude spoorlijn. De rails liggen er allang niet meer,
                        maar de tunnels in het traject zijn behouden. Net als in het Peak-district in het midden van
                        Engeland, ligt het spoor soms tussen enorme aardwallen in. Die aardwallen zijn eigenlijk gewoon
                        geulen door het omringende landschap en zijn vast aangelegd zodat de vroegere treinen niet al te
                        veel snelheid verloren aan het beklimmen van de heuvels. Het is een heerlijk stuk om te fietsen
                        en gang door de aarde donkere tunnels is echt heel grappig en vrijwel uniek.</p>

                    <p>De hellingen zijn vanaf Wandeboucy in ieder geval niet meer zo schrikwekkend als de vorige paar
                        dagen. Mijn knieën kunnen na gisteren eigenlijk ook niet veel meer hebben, dus komt het me
                        wel goed uit dat het allemaal wat minder heuvelachtig is. In aanvulling op wat ik eerder schreef
                        over de techniek van het in de bergen fietsen: veel schakelen en proberen de druk op de pedalen
                        zo gelijk mogelijk te houden. Eigenlijk heb ik geen idee hoe men het beste in de bergen fietsen
                        kan. Het lijkt mij het beste om het verstand op nul te zetten en maar te hopen dat je knieën
                        en benen het houden. Met meer personen fietsen betekent dat je ook minder bagage zelf hoeft mee
                        te sjouwen en dat wil natuurlijk ook helpen.<br> Na het passeren van de grens (België -
                        Luxembourg) wordt het weer een stuk beter. De mist trekt op en de zon gaat schijnen. De
                        Voerstreek van België is zo armoedig dat zelfs de zon er niet schijnt.</p>

                    <p>De stad Wiltz ligt bovenop een heuvelrug en de camping ligt aan de voet van die heuvel. De
                        camping heeft weinig karakter, maar dat maakt mij niet uit. Zij heeft zeer goede faciliteiten en
                        dat vind ik veel belangrijker aangezien ik er toch niet langer dan een nacht blijf. Het beheer
                        is er vriendelijk en spreekt alle talen. De camping kost 7 euro en ze doen niet moeilijk over
                        het warme water.</p>

                    <p>Een tocht naar het centrum van de stad is zonder bagage al een forse klim, maar is zeker de
                        moeite waard. Morgenochtend moet ik dit nog eens doen, maar dan met bagage. Dat wordt even
                        afzien.</p>

                    <p class="tripDiaryStats">Dinsdag 16 juli 2002 Wiltz - Luxemburg 10:00 - 17:00, 87 km</p>

                    <p>Terugkijkend op de dag lijkt het helemaal niet alsof ik zoveel kilometers gemaakt heb. Mijn knieën
                        zijn wel kapot, maar een groot gedeelte vandaag was heuvel afwaarts of vlak. Behalve de klim
                        naar Luxemburg centrum aan het einde van de dag. Dat was echt moordend zwaar. De stad is extreem
                        druk en een groot geel van de hoofdstraat heb ik lopend afgelegd. Tot het station. Het is echt
                        een uitdaging om de klim vanaf de Alzette naar de stadskern te maken. Bereidt je voor op een
                        cultuurshock als je eenmaal boven bent!</p>

                    <p>Leuk stuk vandaag was tussen Goesdorf en Lipperscheid. Het eerste gedeelte was een hele lange
                        afdaling het dal in. Weinig verkeer dus remmen los en hangen in de bochten. Het tweeede gedeelte
                        deed me denken aan de Loreley Vallei waar de Rijn door stroomt (rivier is hier minder grandeur).
                        Steile hellingen, maar fietsen langs de oever betekend dat er nauwelijks geklommen hoefde te
                        worden. Er was een omleiding nabij Lipperscheid. Hierdoor zou men velen kilometers moeten
                        omrijden en stevig moeten klimmen. Daar voelde ik niets voor, dus heb de omleiding genegeerd. Ik
                        hoopte dat de werkzaamheden meevielen en dat ik er wel langs zou kunnen. Ik had geluk en
                        bovendien zag ik zo ook nog twee roofvogels via een termiek omhoog klimmen. Machtig
                        schouwspel!</p>

                    <p>De camping waar het kampement is opgeslagen ligt een klein stukje buiten de stad Luxemburg in
                        Alzingen. Bij aankomt moest ik gelijk denken aan een camping nabij Bazel. Dat werd nog sterker
                        toen ik de Madam ontmoette in haar kantoor. Overal waren de kleuren van de Rasta te zien en te
                        midden daarvan een levensgrote poster van ambasadeur van de Rasta, Bob Marley. Relax man.<br>
                        Kosten 14 euro voor twee nachten incl. 2 douchemunten (à 1 euro). Op de camping komen
                        gedurende de avond nog vele Nederlanders aan, die ondanks een zee aan ruimte vooral bij elkaar
                        en bij mij komen staan. Binnen no-time staat er drie tenten om me heen terwijl er nog zoveel
                        ruimte overblijft. Jammer hoor. Een beetje rust vind ik wel zo prettig.</p>

                    <p>Morgen neem ik een rustdag. Mijn knieën zijn als poeder, maar ik fiets wel even naar een
                        andere camping. Misschien dat ik zelfs twee dagen rust neem, want de weg is nog lang. Erik, mijn
                        broer, is naar de doktor gegaan en hij heeft inderdaad zijn knieën overbelast. Hij twijfelt
                        nog of hij later in de de route zich opnieuw bij me aansluit of dat hij het voor gezien
                        houdt.</p>

                    <p class="tripDiaryStats">Woensdag 17 juli 2002 Rustdag</p>

                    <p>Gehele dag in Luxemburg rond gelopen. Leuke stad, zeker nogeens terugkomen. Mijn knieën
                        hebben niet echt veel rust gehad, maar de stad is ook zo leuk, dan kun je niet blijven stil
                        zitten.</p>

                    <p class="tripDiaryStats">Donderdag 18 juli 2002 Luxemburg - Volstroff 10:30 - 13:30, 51 km</p>

                    <p>Na een prima dagje in Luxemburg werd het tijd om verder te fietsen. Na een lekker uitgebreidt
                        ontbijt ben ik vertrokken. Met nog 1000 km voor me besloot ik een kort dagje ervan te maken. De
                        Ardennen geven zich enigszins gewonnen en naar het zuiden toe neemt de hellingshoek af. Mijn
                        knieën voelen nog vermoeid aan, maar het gaat best. Franse toiletten zijn erger, zeg maar.
                        Op de camping nabij Luxemburg kwamen gisteren twee koppels aan fietsen. Vandaag staan zij ook op
                        de camping. Het lijkt erop dat ze dezelfde route als ik fietsen. Er was vandaag ook iemand met
                        een ligfiets. Ik ben benieuwd hoe hij de Ardennen heeft ervaren. Opvallend is dat veel minder
                        Fransen lijken te fietsen. In Duitsland was dat wel anders.</p>

                    <p>Mijn ouders zijn in de buurt. Gisteren kwamen ze tegen de avond aan op de camping in Alzingen. Ik
                        heb daardoor heerlijk gegeten en wat bier gedronken. Fijn om deze sponsor in natura in de buurt
                        te hebben. Misschien dat ze volgend jaar mijn tassen kunnen meenemen, dan fiets ik gewoon 240
                        kilometer per dag. Schiet lekker op. Alle gekheid op een stokje, het is een luxe die maar weinig
                        fietsers kennen.</p>

                    <p class="tripDiaryStats">Vrijdag 19 juli 2002 Volstroff - Château-Salins 9:15 - 15:45, 89
                        km</p>

                    <p>Aan het einde van de dag kwamen nog heel wat fietsers op de camping aan. Ik schat dat zo'n
                        zeven tenten opgeslagen waren en per tent toch zeker een fiets of twee. Of ze allemaal dezelfde
                        route fietsen weet ik natuurlijk niet. Op de camping waar ik nu sta zijn ook weer een hoop
                        fietsers. Allemaal Nederlands en een stuk of vier tenten die ik ook gisteren gezien heb. Een
                        groepje van drie fietsers, pa en zijn zonen, hebben vandaag 140 kilometer gefietst. Ruwweg van
                        Luxemburg Station naar hier. Dat is nogal wat, want bij het krieken van de dag was er geen
                        wolkje aan de hemel en dat is de hele dag zo gebleven, dus &plusmn; 30°C.</p>

                    <p>Het was vandaag snikheet. Gelukkig was er nog een zuchtje wind om de verschroeide armen en benen
                        te koelen. Er zijn heel wat liters vocht verloren gegaan, maar ook veel bijgekomen.</p>

                    <p>De route op dit stuk is redelijk afmattend, maar door het tempo hoog te houden en de versnelling
                        laag, is het goed te doen. Veel last van mijn knieën heb ik niet. Behalve als ik na een
                        rustpauze weer opstap. Het ontbreekt in de beschrijving aan campings. Bijvoorbeeld vandaag
                        lag één camping op 80 kilometer en de volgende op 120. Ik had na 80 km best nog
                        een stuk gekund, maar 40 km zat er niet meer in. Ik vraag me af of ik niet ook een camping
                        gidsje had moeten meenemen. Iets voor een andere vakantie.</p>

                    <p>Vandaag nieuw snelheidsrecord gezet. Tijdens een lange afdaling, ik geloof na Vry, lekker
                        doorgetrapt en op 55 km/h kwam er nogeens een afdaling, ja toen ging de teller heel rap naar 63
                        km/h. Vol in de remmen om de snelheidslimiet in het dorpje Hayes niet te overschrijden. Zo'n
                        zwaargeladen fiets blijft als een huis op de weg, maar een eventuele hobbel zou me wel
                        gelanceerd hebben. De wegen in Frankrijk zijn van een stuk slechtere kwaliteit dan de wegen in
                        Luxemburg.</p>

                    <p class="tripDiaryStats">Zaterdag 20 juli 2002 Château-Salins - Charmes 9:00 - 16:00, 86
                        km</p>

                    <p>Wat volgens de routebeschrijving een goede plaats was voor een rustdag, was voor mij een plek om
                        mijn rechter knie te verzorgen. Na mijn linker is het nu de andere knie die mijn aandacht van de
                        omgeving afleidt. In de tuin van het kasteel Lunéville heb ik een lange pauze genomen.
                        Hierna ging het enige tijd goed, maar ik maak me wel veel zorgen. Als de pijn erger wordt neem
                        ik maar een rustdag. Zo kom ik wel minder ver (of haal ik de Middellandse Zee niet eens), maar
                        daar gaat het nu niet om. Onderweg zijn, ook al zijn ze schaars, een aantal aantrekkelijke
                        steden te bezichtigen.</p>

                    <p>Vandaag was er weer geen wolkje aan de lucht. Letterlijk geen wolkje. Verder moest er stevig
                        geklommen worden en ik was blij om op de camping onder de douche te gaan.</p>

                    <p>Tijdens het eten heb ik in het routeboekje vooruitgelezen. Er komen nog zoveel mooie gebieden,
                        steden en dergelijke met uiteindelijke de Middellandse Zee als kroon op de reis. Ook komt er nog
                        een klim van 600 meter in het Jura-gebergte. Dat kan leuk worden. Verder werd er een
                        beschrijving gegeven van de Mistral. Dit is een wind die door de valleien van de Jura en Alpen
                        kan waaien. Deze wind waait altijd van noord naar zuid en heeft bovendien een enorme snelheid.
                        Als je deze wind in de rug hebt ga je als een speer. Andersom schijnt er ook een stevige wind
                        vanuit het zuiden te bestaan, dus het is afwachten welke het wordt.</p>

                    <p>De nachten, in iedergeval de laatste twee, was de temperatuur heel laag. Beide nachten ben ik
                        ervan wakker geworden zo koud was het. Uiteindelijk bracht het aantrekken van een lange broek
                        voldoende warmte om verder te slapen. Waarschijnlijk heeft het er alles mee te maken met de
                        wolkenloze lucht en de hoogte waarop overnacht wordt (&plusmn; 270 meter)</p>

                    <p class="tripDiaryStats">Zondag 21 juli 2002 Charmes - Port-sur-Saône 8:15 - 16:45, 118
                        km</p>

                    <p>Wat een dag, zeg! Alle emoties zijn vandaag voorbij gekomen. 's Ochtends veel te vroeg
                        wakker geworden door een stel muizen die de aanval op mijn bananen ingezet hadden. Tijdens het
                        verdedigen van het voedsel speelde de rechter knie al enorm op. Na het inpakken van de bagage
                        heb ik een klein stukje vooruit gebladerd in de kaarten. Ik was heel bang om voortijdig al een
                        camping te moeten opzoeken en wilde ongeveer weten waar de campings lagen.</p>

                    <p>Om 8.15 werd met de tocht aangevangen. Direct kreeg ik heel veel last van mijn rechter knie en de
                        dichtstbijzijne camping bevond zich op veertig kilometer afstand. Ik voelde echter weinig voor
                        omkeren en terugfietsen, dus dan maar voorzichtig verder. De gedachte dat vandaag de vakantie
                        zou eindigen deprimeerde me ontzettend. Even later zakt de pijn in de knie en gaat het al een
                        stuk beter. De eerste heuvel dient zich aan. Steunend kom ik lopend boven. Dit beloofd niet veel
                        goeds. Dan maar een camping opzoeken en verder een rustdag houden. Dichstbijzijnde camping
                        bevindt zich in Darney Jesonville net over de grote waterscheiding. Pijn zakt naarmate Darney
                        dichterbij komt. Opeens gaat het veel beter. Op vlakke stukken fiets ik gemiddeld 28 kilometer
                        per uur en op steile heuvels haal ik 7 tot 10 kilometer per uur.<br> Zolang het fietstempo hoog
                        wordt gehouden blijft de knie goed. Wat een verademing. Helling op met 80 omwentelingen per
                        minuut (rpm) is typisch een extensieve duurtraining. Geen problemen. Om de grootse ontdekking,
                        die tot een regelrecht euforische stemming leidt, te vieren wordt in Darney heel uitgebreidt
                        geluncht. Ook na de lunch blijft de knie zich goed houden, tot een uur of drie 's middags.
                        Opnieuw wordt het fietsen ernstig bemoeilijkt door een stekende pijn in de rechter knie. Even
                        stop ik langs de kant van de weg om de pijn te laten zakken. Het is heet en droog om me heen en
                        mijn vochtvoorraad begint op te raken. Terwijl ik het laatste restje uit mijn bidon sta te
                        likken vraag een dame in bikini of ik misschien mijn bidons wil vullen met kraanwater. Dat komt
                        goed uit. Direct geef ik haar mijn veldfles en allebei mijn bidons en met haar armen vol
                        strompeld ze haar huisje in.<br> Direct komt haar man polshoogte nemen. Als hij ziet dat een
                        vermoeide fietser voor zijn tuintje halt heeft gehouden begint hij direkt een heel verhaal af te
                        steken over al die andere fietsers die daar al langskwamen. Populaire route, denk ik bij mezelf.
                        Direct moet ik eigenlijk terugdenken aan het restaurant in Darney waar ik tijdens de lunch heb
                        gezeten. Daar hadden ze een speciaal menu genaamd 'Groene Weg'. Ik maak echt geen
                        grapje, deze route is heel populair.</p>

                    <p>Nadat ik mijn veldfles en bidons heb teruggekregen ga ik weer opweg. Wat een ervaring. Tegen de
                        tijd dat mijn knie(en) opnieuw gaan opspelen ben ik in de buurt van Amoncourt. De brug over de
                        Saône is afgesloten en er zit niets anders op dan om te rijden. Voordat ik de juiste weg
                        gevonden heb zijn al heel wat kilometers verreden. Uiteindelijk ben ik teruggereden tot
                        Conflandey en heb daar een smalbruggetje over de rivier gevonden waarna nog een lange weg te
                        gaan was tot Port-sur-Saône. Eenmaal aangekomen bij dit stadje blijkt dat ik nergens geld
                        kan pinnen. Wat ik nog heb is net genoeg voor een overnachting en dan houdt het op. Geen
                        avondeten en ook geen ontbijt. Gelukkig levert verder zoeken de nodige euro's op. In
                        iedergeval één pinautomaat in deze plaats die werkt! Om de dag een beetje te
                        verwerken, want zoveel emoties mat behoorlijk af naast natuurlijk de knieën die inmiddels
                        allebei behoorlijk opspelen, mag iemand anders voor me koken. Ik ga uit eten in het restaurant
                        nabij de jachthaven. Volgens de routebeschrijving zouden ze daar een goede keuken hebben en dat
                        komt mooi uit want ik heb trek in een stevige spagetti Carbonara en geen zin om te koken.</p>

                    <p>Morgen fiets ik gewoon weer verder. Gaat het niet dan kan het alsnog een rustdag worden. De
                        camping is trouwens een combinatie van een commercieel geëxploiteerde camping en vrij staan
                        onder een schitterend bladerendek. Ik heb gekozen voor dat laatste en bij het slapen gaan zorgde
                        een zacht windje voor een inslaapsussend geruis afkomstig van duizenden bladeren.</p>

                    <p class="tripDiaryStats">Maandag 22 juli 2002 Port-sur-Saône - Arc-et-Senans 10:00 - 18:00,
                        110 km</p>

                    <p>De dag begon goed met een lekke achterband! Door het hoge gras waar mijn fiets in stond heb ik de
                        band pas opgemerkt toen alle bagage er aan de fiets hing. Bij elkaar heeft de reparatie ervan
                        een uur gekost. De gerepareerde band heeft zich de hele dag goed gehouden terwijl de druk op het
                        achterwile enorm moet zijn.</p>

                    <p>De route kwam qua omgeving en dergelijk overeen met die van gisteren. Na een moeizame paar dagen
                        was ik blij om aan het eind van de dag de benen te kunnen strekken.</p>

                    <p class="tripDiaryStats">Dinsdag 23 juli 2002 Arc-et-Senans - Thoirette 10:30 - 19:30, 124 km</p>

                    <p>Het is nu kwart over elf 's avonds en het is stil op de camping. Ik zit bij het licht van
                        een zaklamp, in mijn tentje te schrijven. Ik kom net terug van het hotel Du Pont. Vandaag heb ik
                        weer buiten de deur gegeten. Eten bij hotel Du Pont is een aanrader.</p>

                    <p>De dag begon vanmorgen veel vroeger dan het vertrek om 10:30. Alvorens de bagage in te pakken ben
                        ik de Arc van Senans gaan bekijken. Deze plek was vroeger een soort commune, maar dan
                        afgescheiden door een hoge stenen muur in plaats van broederschap. Schitterende entree en
                        werkelijk fenomenaal onderhouden gebouwen.</p>

                    <p>Bij aanvang van de dag had ik werkelijk geen idee hoe ver ik zou fietsen. Uiteindelijk 124
                        kilometer afgelegd. Als eerste stond een klim naar 350 meter op het programma. Lang, moeizaam en
                        de zon stond al hoog in de lucht (13:30). Gewoon afzien en niet nadenken. Eenmaal boven viel te
                        lezen dat ik me bevond op het eerste van drie plateaus waaruit het Jura gebergte bestaat. De
                        route voer langs tal van bezienswaardigheden, veelal spectaculaire afgronden. Flinke klimmen,
                        leiden tot heerlijke afdalingen. Zo ook deze klim, maar al snel moest er opnieuw geklommen
                        worden. Ditmaal naar 600 meter. Het was inmiddels al 16:00 en voor aanvang van de klim heb ik
                        nog getwijfeld of ik deze vandaag nog wel zou nemen. Eenmaal besloten om dat te wel te doen, heb
                        ik me helemaal volgepropt met muesli-repen en vocht. De klim naar 600 meter duurde een half uur
                        en boven wachtte een leuke beloning, nogmeer spectaculaire vergezichten waaronder één
                        op een stuwmeer. Wederom een fantastische afdaling. Deze kunnen eigenlijk nooit lang genoeg
                        duren.</p>

                    <p>Na het besluit tot deze laatste klim had ik zin om heel ver door te rijden. Omdat ik zo laat
                        vertrokken was is dat niet verder dan 125 km geworden, maar op de camping staan dan ook alleen
                        maar onbekende Groene Weg-fietsers. Eigenlijk had ik daar ook op gehoopt.</p>

                    <p>In het hotel waar het avondmaal genoten werd zaten ook een aantal Nederlanders te dineren. Twee
                        ervan fietsen ook de GW, jawel, maar zij slapen niet in een tent, maar uitsluitend in hotels.
                        Door de hoeveelheid bagage die ze daardoor achterwegen kon laten fietsten ze gemiddeld 140
                        kilometer per dag. Ze rijden door tot Spanje.<br> Verder was er nog een aardig koppel dat heel
                        opmerkelijk: met de post overbodige spulletjes en vuile kleding naar huis terug stuurden! Zij
                        zaten nu lekker te genieten van hun flesje wijn en het uitzicht(!).</p>

                    <p class="tripDiaryStats">Woensdag 24 juli 2002 Thoirette - Meyrieu-les-Etangs 8:15 - 17:30, 132
                        km</p>

                    <p>Wat een goede maaltijd en wat slaap al niet kan doen. Vanochtend fietste ik moeiteloos bij de
                        camping weg. Even de benen warm trappen en gaan! Voor de lunch had ik al 70 km erop zitten.
                        Tewijl ik 's ochtends rustig in een dorpje ben gaan thee drinken en boodschappen heb
                        gedaan. </p>

                    <p>Tijdens de lunch voelde alles nog prima. Een buitje had de omgeving lekker afgekoeld en dankzij
                        een briesje vanuit de bergen, inmiddels het Jura alweer verlaten, bleef de snelheid continu op
                        28 km/u. Door twee fikse klimmen aan het eind van de dag (au!) is het dag gemiddelde net onder
                        20 km/u gebleven. Niet slecht hoor. Het Jura gebergte was een verademing ten opzichte van het
                        nogal saaie boerenland er voor. Een beetje klimmen langs steile rotswanden met oneindig veel
                        bomen is gewoon prima. Jammer dat we het Jura alweer hebben verlaten.</p>

                    <p>Ergens vandaag zijn we de route van de Tour de France gekruist. De karavaan komt daar vrijdag pas
                        langs en ik hoop er dan weer te zijn. Niet op de fiets, maar samen met mijn ouders. Ik heb door
                        de onverwacht hoge dag afstanden veel vrije dagen te spenderen. Eén ervan dus aan de
                        Tour.</p>

                    <p>Vanaf hier is het ongeveer 350 kilometer tot aan de Middellandse Zee. Drie dagen fietsen. Nou,
                        vier dan maar. Onderweg is nog veel te zien. Ondanks de grote afstand die iedere dag worden af
                        gelegd neem ik wel ruim de tijd om rond te kijken. Ik maak hierdoor lange dagen, maar dat
                        schijnt voor de conditie weinig uit te maken. Morgen 60 kilometer tot de camping waar mijn
                        ouders staan. Spullen wassen en hopelijk veel en lekker eten.</p>

                    <p>Fransen geven twee zoenen bij de begroeting.</p>

                    <p class="tripDiaryStats">Donderdag 25 juli 2002 Meyrieu - Charmes-s/l'Herbasse 10:15 - 16:00,
                        71 km</p>

                    <p>Het avondeten bestond gisteren uit Noodles en wat soep. Ik dacht dat het wel voldoende zou zijn.
                        Bij het wegfietsen van de camping en de eerste klim daarna voelde mijn benen echter aan als pap.
                        Ontbeten had ik niet doordat ik geen bakker of iets dergelijks tegen kwam. Toen ik eindelijk wat
                        te eten had gevonden was ik al redelijk verzwakt en het hield niet op met klimmetjes. Ontbeten
                        heb ik uiteindelijk tussen twee steile klimmen. Niet echt een goed begin van de dag.</p>

                    <p>De stevige bries vanuit het noorden (de Mistral?) is niet voldoende sterk om me de berg op te
                        blazen en soms is de wind zelfs ronduit tegen. Haarspeldbochten gaan alle kanten op. De reis
                        vordert langzaam en dat word medeveroorzaakt door een gebrek aan mogelijkheden om drank in te
                        kopen. Onderweg wordt er redelijk vaak gestopt in de meest onooglijke plaatsjes om te drinken.
                        Eenmaal in Hauterives was de supermarkt al voor de middag gesloten. Tussen 12:00 en 15:30 (!)
                        zijn de meeste winkels gesloten en dat is typisch in heel Zuid-Europa. In Hauterives staat het
                        Palais Ideale, gebouwd door een postbode die veel te veel vrije tijd, een enorme fantasie en
                        grenzeloze liefde voor zijn vrouw had. Het paleis is niet veel meer dan een uit de kluiten
                        gewassen zandkasteel dat overvol beschreven is met spreuken en gedichten die opgedragen zijn aan
                        zijn liefde. Het is een uniek bouwwerk en het trekt enorm veel toeristen.</p>

                    <p>Bij Bathernay heb ik de fietstocht onderbroken en ben afgeslagen naar het zuidoosten. Mijn ouders
                        zijn weer in de buurt en verblijven op een camping in Charmes-sur-l'-Herbasse. Nog één
                        laatste klim naar de kerk van Bathernay alsvorens me te laven aan goed voer. Gevarieerd eten is
                        meer dan welkom. De kerk ligt ruim 50 meter hoger dan het dorp Batherney en de klim ernaar toe
                        is pittig. De beloning is echter een onbelemmerd uitzicht op het Centraal Massief in het westen
                        en de Alpen in het oosten. Heel ver in het zuiden lijken de donkere muren van graniet elkaar te
                        raken en ergens moet daar een doorgang te vinden zijn dat leidt naar het dal van de Rhône.
                        Hopelijk vind ik die doorgang en fiets ik zaterdag het vlakke dal in. Morgen neem ik een rustdag
                        die ik ga gebruiken om het spektakel van de Tour-de-France te bekijken.</p>

                    <p class="tripDiaryStats">Zaterdag 27 juli 2002 Charmes-s/l'Herbasse - Saou 10:30 - 16:30, 87
                        km</p>

                    <p>De wind is helemaal gaan liggen. Er is een einde gekomen aan de Mistral, zo werd mij door de
                        campingbeheerder duidelijk gemaakt. De kans is groot dat er nu uit het zuiden een heel warme
                        luchtstroom gaat waaien die dan voor flink wat tegenwind zal gaan zorgen. Door het wegvallen van
                        de koele luchtroom uit het noorden loopt het kwik gedurende de dag enorm op. 34°C is geen
                        uitzondering.</p>

                    <p>Er moet vandaag stevig geklommen worden en uiteindelijk leidt dat door de Lauzenspas die loopt
                        van Crest naar Saou. De Lauzenspas loopt over de uitlopers van de Alpen en het hoogte verschil
                        is ongeveer 300 meter. Er wordt geklommen langs steile rotswanden en de doorgang bestaat uit een
                        uit de rotsen gehakte weg dat net breed genoeg is voor een enkele auto. Vrachtwagens zouden hier
                        volgens mij niet langs kunnen. Het is er heel rustig en het enige dat ik hoor is mijn gesteun,
                        wat vogels en het ruisen van een waterval.</p>

                    <p>Voorafgaande aan de klim door de pas werd Crest bezocht. Deze middelgrootte stad ligt aan de
                        rivier de Sye en dit is de trekpleister voor de omgeving. De oevers van de rivier doen, nu het
                        water laag staat, dienst als kiezelstrand. Tientallen families hebben hun handdoeken uitgespreid
                        en de schaarse ruimte wordt met picknickmanden en zonneschermen afgebakend. De stad is gebouwd
                        op een heuvel waarop een Donjon gebouwd is. De nauwe straatjes van de stad soms niet veel breder
                        dan een handkar leiden je er recht naar toe tot aan de trappen van de Donjon. Het is zeer de
                        moeite waard om naar boven te fietsen. Eenmaal boven kun je genieten van een schitterend
                        uitzicht en heerlijk koude drank.</p>

                    <p>Vandaag worden veel drukke wegen befietst. Om ervoor te zorgen dat men me niet van de weg drukt
                        ben ik op de weg meer naar in het midden gaan fietsen. Nu moet een achterop komende auto wel
                        stoppen als er een tegenligger komt en als ze me inhalen gaan ze meestal automatisch op de
                        andere weghelft rijden. Het is in het begin een beetje eng, maar omdat je zo'n volgepakte
                        fiets hebt wordt het je zeker vergeven. Mocht een automobilist alsnog te dichts langs komen kun
                        je in dat geval alsnog naar rechts uitwijken, aangezien je daar nu genoeg ruimte voor hebt. In
                        de berm ligt veel rotzooi en een lekke band heb je daardoor zomaar opgelopen.</p>

                    <p>Gisteren heb ik al mijn spullen maar eens gewassen en ik heb de binnenband van mijn fiets
                        vervangen. Deze was tot twee keer toe lek geraakt en ik vertrouwde het niet helemaal. De Tour
                        heb ik niet gezien. Door de Mistral, die toen nog wel aanwezig was, gingen de rijders veel
                        sneller over het parcours dan verwacht werd. Mijn vader en ik waren nog onderweg toen de eerste
                        rijders al aan de finish verschenen.</p>

                    <p class="tripDiaryStats">Zondag 28 juli 2002 Saou - Avignon 8:30 - 19:30, 136 km</p>

                    <p>De camping municipal net na de pas is echt super relaxed. Er loopt een beek doorheen waarin
                        ijskoud water stroomt dat afkomstig is uit de bergen. De camping ligt ingeklemd tussen
                        huizenhoge muren van steen en op die muren kun je als je goed kijkt sportklimmers ontdekken.
                        Deze camping is populair bij klimfreaks, maar buiten die scene is zij nauwelijks bekend. Een
                        weldaad aan rust en bij het vallen van de nacht klinkt er een rustig getokkel van gitaarmuziek.
                        Dit is ook een prima omgeving om even met een mountainbike te scheuren over de vele paden bedekt
                        met steengruis.</p>

                    <p>De dag vangt aan met wat rustig glooiende hellingen. Mijn aandacht wordt getrokken door een hard
                        gezoem dat afkomstig lijkt van de elektriciteitspalen. Het lijkt wel een of ander alarm. Later
                        op de dag hoor ik dat typische geluid weer en hoe verder ik fiets hoe meer ik het hoor en het
                        schijnt ook steeds luider te worden. Ik denk bij mezelf dat dit geen alarm kan zijn en bij de
                        eerste de beste keer dat ik het weer hoor ga ik op onderzoek uit. Wanneer ik in de richting van
                        het geluid loop begin ik op de paal het silhouet van een groot insect te ontwaren. Het is een
                        enorme krekel en hij maakt een enorme herrie. Het geluid is zo hard dat mijn oren er pijn van
                        beginnen te doen. Dit zou best eens een afweermechanisme kunnen zijn voor deze drie centimeter
                        grote 'bugs'.</p>

                    <p>Na het opwarmertje van vanochtend dient de eerste serieuze klim zich voor de lunch aan. Voordat
                        ik hieraan begin wijk ik iets van de route af, omdat even verderop nog voor La Bégude-de-Mazenc
                        een chateau moet liggen dat ik wil bekijken. Het chateau blijkt een kunstenaarscommune te zijn.
                        De huizen zijn uit de rotswand gehouwen en de smalle straatjes zijn op sommige stukken overdekt
                        met de eerste etage van de woningen. Dit is echt super mooi en het is meer dan de moeite waard
                        om er even langs te fietsen.</p>

                    <p>De eerste klim levert niet veel meer op dan een flauwe afdaling van zo'n 8 kilometer over
                        een slecht wegdek met nog beroerder uitzicht op de bochten. Het zit er niet in dat ik hier een
                        snelheidsrecord ga vestigen. In Taulignan, het dorpje dat onderaan de afdaling ligt drink ik een
                        paar colaatjes om de vochtbalans te herstellen. Tijdens het klimmen verlies ik echt liters vocht
                        en dat moet bijgevuld worden.</p>

                    <p>Het weer zorgt er ook voor dat je blijft zweten. Er is geen wind, geen bewolking, een klein
                        beetje schaduw en veel zon. Het is heerlijk. Zo lang is je de gang erin houdt merk je er weinig
                        van. Zodra je even stopt baadt je werkelijk in het zweet. Het is een vreemde gewaarwording.</p>

                    <p>De route door de Valreas en Richerenches laat weinig bijzonders zien. Suze-la-Rousse is het
                        plaatsje waar de beroemde Universit du vin is gevestigd. De klim ernaar toe is goed te doen en
                        best de moeite waard. Ik had voor vandaag gepland om in Orange te overnachten. De Van Oranje's
                        hebben in deze plaats hun wortels en ik zou er best een dagje willen rondlopen. De camping van
                        Orange (een municipal nota bene) vraagt schandalige bedragen voor een overnachting en omdat ik
                        niet bereid ben 17,50 euro te betalen voor een overnachting besluit ik door te fietsen naar
                        Avignon.</p>

                    <p>Het vinden van een geschikte camping in de buurt van Avignon blijkt een stuk lastiger dan ik
                        gedacht had. De eerste camping die ik bezoek ligt direkt naast de brug over de rivier en biedt
                        uitsluitend gedeelde standplaatsen onder een voor de zon ondoordringbaar naaldendak van
                        Dennenbomen. De camping ziet eruit als het terrein van PinkPop na het Pinksterweekend en ik
                        besluit hierom een deurtje verder te kijken. Even terug ligt de municipal 'Pont de Avignon'.
                        De camping is groot en redelijk prijzig, maar een rondgang over het terrein laat een heerlijke
                        camping zien met goede faciliteiten en ruime plaatsen. Dit is het geld meer dan waard en ik
                        besluit er mijn tent op te zetten.</p>

                    <p>Tegen het einde van de avond hangt er een dik wolkendek boven de stad en de warmte van de dag
                        blijft erin hangen. Ik zit aan de oever van de rivier en het barst er van de mensen. Saou, dat
                        een relatief dichtbij is, en Avignon vormen een contrast dat me shockeert. Het uitzicht op de
                        stad is fenomenaal. Het is nu bijna nacht en de stad, de muur en de kade langs de rivier is
                        verlicht met stemmig oranje verlichting. De stad ziet er vanaf hier schitterend uit, dus dat
                        belooft wat voor morgen.</p>

                    <p class="tripDiaryStats">Maandag 29 juli 2002 Avignon - Arles 13:00 - 17:00, 58 km</p>

                    <p>De dag begint heel vroeg met een koffie in de hangende tuinen van Palais du Pape. Daarna loop ik
                        uren rond in het centrum van de stad. Het stadshart is omgeven door een volledig intacte
                        stadsmuur. Ik heb zoveel gezien en ik weet nu al dat ik hier zeker terug ga komen al is het maar
                        om het kolossale paleis van binnen te bekijken. Het is juli en dat betekent dat de hele stad
                        vergeven is van de kleinkunsten. Het is een jaarlijks terugkerend evenement en ik denk dat het
                        festival zich vooral in de avonduren afspeelt, omdat ik er tijdens de uren dat ik er ben weinig
                        van merk.</p>

                    <p>Op het heetst van de dag begin ik met het inpakken van mijn spullen en het opdoeken van de tent.
                        Het zweet gutst van mijn lichaam en ik zorg ervoor dat ik extra veel water meeneem. Uit het
                        zuiden blaast een stevige wind die het vooral warmer doet lijken dat het al is. Toch ga ik zo
                        vertrekken, want ik wil vanavond in Arles overnachten. Bij de uitgang van de camping hangt een
                        thermometer en deze geeft aan dat het 34°C is. Het is afzien op de fiets, maar met een petje
                        op, veel zonnebrandcrème en voldoende koel water kom ik er wel.</p>

                    <p>Eenmaal in Arles heb ik veel moeite met het vinden van een camping. Er zijn er genoeg, maar bij
                        de meeste heb ik geen goed gevoel over de prijs, de faciliteiten of de rust. Uiteindelijk vind
                        ik er één en deze blijkt geplaagd te worden door ontelbare muggen. Ik ben nu te
                        moe om verder te trekken en probeer er het beste van te maken. Tegen het vallen van de nacht
                        houd ik het buiten echter niet meer uit en ik besluit om de camping af te lopen op zoek naar een
                        plekje zonder muggen. Nergens word ik met rust gelaten. Onder me, ik zit op de balustrade van
                        een brug, liggen tientallen muggenlijkjes, maar dat schijnt hun soortgenoten niet af te
                        schrikken. Laat me met rust! De campings rond Arles liggen ver van het centrum van de stad. Ik
                        heb hierom nog weinig gezien van het eeuwenoude centrum.</p>

                    <p>Morgenochtend fiets ik vanuit Arles vrijwel direct de Camargue in en ik hoop rond het middaguur
                        de Middellandse Zee te zien. De voorspellingen zijn dat het een wolkenloze dag wordt met
                        temperaturen rond 36°C. De Camargue schijnt net als een savanne nauwelijks schaduw te bieden
                        en dorpjes zijn er weinig.</p>

                    <p>In het landschap van deze streek in Frankrijk staan vooral veel bomen met kleine, soms
                        naaldachtige bladeren. Het gras is van datzelfde type, behalve daar waar geïrrigeerd wordt,
                        zoals de gazons van Avignon. De grond is over het algemeen zanderig, maar zeker niet te arm,
                        want de wijnranken groeien er prima op. Verder valt het me op dat de huizen buiten de stedelijke
                        gebieden nauwelijks ramen hebben. Dat dacht ik althans, want als ik omkijk terwijl ik fiets zie
                        ik schitterende tuinen en ramen die vanaf de grond tot het dak reiken. Het zal wel met de
                        Mistral te maken hebben, want die waait in de richting waarin ik fiets en kan heel koud
                        zijn.</p>

                    <p>Het is nu bewolkt en ik zit op de brug in een shirt en een korte broek. Het is prima uit te
                        houden als ik niet zo lastig gevallen zou worden door de muggen. Daar moet toch iets aan te doen
                        zijn.</p>

                    <p class="tripDiaryStats">Dinsdag 30 juli 2002 Arles - Les Saintes-Maries-de-la-Mer 9:00 - 12:30, 65
                        km</p>

                    <p>Bij terugkomst op de camping was de muggenplaag geluwd. Het stel dat met hun tent naast me stond
                        knoopte een praatje aan en het bleek al snel dat zij ook de Groene Weg aan het befietsen zijn.
                        Verder hadden ze o.a. een fietsroute naar Rome gevolgd. Van deze route heb ik eerder gehoord. Ik
                        heb ook al eens eerder gehoord dat ten noordoosten van Berlijn een aantal leuke fietsroutes
                        liggen. Doordat de muggen meevielen hebben we een tijdje met elkaar zitten praten.</p>

                    <p>'s Ochtends vroeg vertrokken en direct naar de supermarkt voor wat drinken en ontbijt. De
                        route volgde de Rhône om de stad Arles heen. Het centrum van de stad heb ik hierom niet
                        gezien. Hierna kwamen al snel de uitgestrekte velden van de Camargue. Het was nog vroeg, maar
                        het zonnetje deed al aardig zijn best. Vlak voor de Camargue even in de schaduw van een
                        schooltje gegeten. Hierna werd het redelijk afzien. Een voorbeeld daarvan is een weg van 20 (!)
                        kilometer lang zonder enig noemenswaardige afslag dwars door schaduwloos terrein waar de
                        libellen om je hoofd suizen. De Camargue lijkt wel een prairie met binnenmeertjes.</p>

                    <p>In de routebeschrijving staat een waarschuwing over de vaartijden van het veer over de Petite Rhône.
                        Het bleek, door een bord langs de kant van de weg met daarop de vaartijden, dat ik op een
                        gegeven moment maar twintig minuten had om acht kilometer te overbruggen. Die acht kilometer heb
                        ik héél hard getrapt met de moed der wanhoop. Ik dacht namelijk dat ik de pont zou
                        missen en 1,5 uur zou moeten wachten in de verzengende hitte op het warmste moment van de dag.
                        Dit was voor mij ruimvoldoende motivatie. Het scheelde een haar en ik had bij het groepje auto's
                        gestaan dat niet met de laatste overtocht mee kon. Gelukkig is een fiets nogal compact en past
                        deze altijd wel ergens tussen.</p>

                    <p>Na de overtocht was het een kort ritje naar de Middellandse Zee. Het eindpunt van de route ligt
                        bij het VVV-kantoor. Pas na goed zoeken vond ik het kantoor en besloot even uit te rusten van de
                        dollemans rit naar de pont. Op zoek naar wat schaduw nam ik de rotonde in het centrum van
                        Saintes-Maries-de-la-Mer en wat schertste mijn verbazing? Daar stonden mijn ouders langs de kant
                        van de weg te filmen. Nogal een spontaan moment. Gejuich klonk en de trofee, een fles champagne
                        en een t-shirt, werd overhandigd. Dat mijn ouders hier waren betekende dat er uitgebreidt
                        gegeten moest worden en dat ik mijn spullen, fiets en tassen, op en in de auto kon
                        achterlaten.</p>

                    <p>Na de lunch, een bezoek aan het centrum en wat pootjebaden in de zee vertrokken we richting
                        Avignon (via Baux; aanrader) waar mijn ouders hun kampement hadden.</p>

                    <p>De dagen hierna heb ik in de omgeving van Avignon gefietst. Onder andere naar Nîmes en Pont
                        de Gard.</p>
                </div>
            </div>
        </div>
    </div>
    <div class="footer">
        <div class="bottomMenuLayout">
            <a href="../index.html">
                <div class="bottomMenuItem menuImgHome">home</div>
            </a> <a href="route.html">
            <div class="bottomMenuItem menuImgRoute">route</div>
        </a> <a href="dagboek.html">
            <div class="bottomMenuItem menuImgDagboek">dagboek</div>
        </a> <a href="fotos.html">
            <div class="bottomMenuItem menuImgFoto">foto's</div>
        </a> <a href="../tips.html">
            <div class="bottomMenuItem menuImgTipFoto">tips & trucs</div>
        </a>
        </div>
    </div>
</div>
<script type="text/javascript" src="//ajax.googleapis.com/ajax/libs/jquery/1.7/jquery.min.js"></script>
<script type="text/javascript" src="../js/flashBanner.js"></script>
</body>
</html>