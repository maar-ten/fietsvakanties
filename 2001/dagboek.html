<!DOCTYPE html>
<html>
<head>
    <title>Dagboek 2001</title>
    <link rel="shortcut icon" href="../images/favicon.ico" type="image/x-icon">
    <meta charset="utf-8">
    <meta name="viewport" content="width=device-width, initial-scale=1, minimum-scale=1, maximum-scale=1, user-scalable=no">
    <link rel="stylesheet" type="text/css" href="../css/stdtheme.css">
</head>
<body>
<div class="page">
    <div class="layout">
        <div class="top">
            <div id="header">
                <div id="headerPhotos"></div>
                <div id="headerText" class="headerTextFont"><span class="headerTextFrame5">Laurs.nl</span></div>
                <div id="headerGlobe"></div>
            </div>
        </div>
        <div class="middle">
            <div class="titleBox">
                "...de top bereiken is een heerlijk gevoel."
            </div>
            <div class="tripContent">
                <div class="tripTitleHeader tripTitle">Dagboek</div>
                <div class="tripContentBody">
                    <p class="tripDiaryStats">Maandag 30/07/2001 Leiden - Oosterbeek 139 km, 11.00 - 18.30</p>

                    <p>De Rijn is een zijtak van het Amsterdam-Rijnkanaal en mondt uit in de Nederrijn waar deze
                        overgaat in de Waal. <br> Het eerste stuk van de reis voert over het bekende platteland van
                        Nederland. Prima te fietsen en het is bijzonder gemakkelijk om vlak naast de rivier te fietsen.
                        De rivier stroomt traag door de dorpjes waar hier en daar nog een herinnering staat die doet
                        denken aan lang vervlogen tijden. <br> Vanaf Utrecht verandert het landschap en de afstand tot
                        het water drastisch. De rivier is vanaf dit moment een brede stroom die zeer intensief door de
                        scheepvaart gebruikt wordt. Langs de rivier bevinden zich veel uiterwaarden en ook stromen er
                        nogal wat zijtakken in de diverse poelen, die langs dit stuk aan de rivier liggen. <br> Een
                        dertig tal kilometers voor Wageningen begint het terrein flink te glooien. Stevige klimpartijen,
                        maar altijd een heerlijke afdaling als beloning. <br> Conditie is OK, maar het is pas de eerste
                        dag. <br> Camping is barstens vol en eigenlijk best wel duur (NLG 17,50). </p>

                    <p class="tripDiaryStats">Dinsdag 31/07/2001 Oosterbeek - Kaiserswerth 159 km, 8.15 - 20.15, totaal
                        298 km</p>

                    <p>De Nederrijn volgend kom ik bij Arnhem en probeer via een van de bruggen over de rivier aan de
                        oostkant van het Pannerdenskanaal te komen. <br> De eigenaar van de Camping, waar ik gisternacht
                        geslapen heb, heeft me een veel te hoge prijs gerekend voor de overnachting. Dat bleek toen ik
                        's ochtends langs zijn prijslijst kwam. Ter compensatie heb ik hierom maar zijn ochtendkrant
                        (AD) meegenomen, zo staan we ten minste quitte. Ik zie de goede man ervoor aan om naar me op
                        zoek te gaan. Daarom ben ik maar een beetje omgefietst. <br> Bij Millingen aan de Rijn steek ik
                        het water over en dan begint het gedeelte dat echt een rivier te noemen is. De pont heeft de
                        grootste moeite om, tegen de stroom in, de overkant te bereiken. Heel spectaculair allemaal.
                        <br> Net na Millingen steek ik de grens Nederland-Duitsland over en kruis vervolgens bij
                        Emmerich de route die ik vorig jaar gefietst heb. Het weer toen was heel wat slechter dan het
                        vandaag was. Ik kan me nog goed herinneren hoe ik, ondanks de plensbui die bezig was, versteld
                        stond van het formaat van de brug. <br> De heuvels die ik in de buurt van Arnhem tegengekomen
                        ben zijn er niet meer. Het landschap is weer zo glad als een spiegel, net als in het begin van
                        mijn reis. <br> De rivier slingert hier enorm en er zijn veel poelen en plassen te zien. Soms
                        ook een hoogte meter die de stand van het water in 1995 laat zien. Dit is op sommige plaatsen
                        ruim een meter boven de dijk uit. Jammer. <br> Jeugdherberg Duisberg blijkt niet (meer) te
                        bestaan of is verhuisd. Ik moet nog ~25km door fietsen en ben best moe. (Duisberg = Bayer
                        Chemicals) Veel industrie! <br> De camping is prima en ligt precies tegenover een gezellig dorp,
                        zodat het 's avonds een schouwspel van lichtjes is. Ik heb 12 uur gefietst en eigenlijk te
                        weinig gegeten. Morgen wordt het een dagje rustig aan doen. </p>

                    <p class="tripDiaryStats">Woensdag 01/08/2001 Kaiserswerth - Köln 93 km, 11.00 - 18.00, totaal 391
                        km</p>

                    <p>Mijn benen wilden vandaag echt niet en mijn kont brandt! Dit wordt een hel. Het kost me een groot
                        gedeelte van de dag voordat ik een beetje behoorlijk drinken heb en dit geldt ook voor eten.
                        Supermarkten zijn op dit gedeelte van de route niet snel gevonden. <br> In Düsseldorf een klein
                        rondje gereden. Veel futuristische gebouwen in het gebied dat ze 'Altstad' noemen! Hierna snel
                        weer verder, ook al is het een rustdag. <br> In Zons eindelijk een Spar gevonden! Verder heeft
                        dit stadje een schitterend, maar klein centrum (oud). <br> Vanaf Zons bijna geheel naast de Rijn
                        naar Köln gefietst. Daar nog een plaatje geschoten op het plein voor de Dom (groot!!) en op naar
                        de camping 8 kilometer verderop. Kleding gewassen en vanavond niet zelf koken, maar eten in het
                        restaurant. </p>

                    <p class="tripDiaryStats">Donderdag 02/08/2001 Köln - Koblenz 118 km, 8.15 - 17.45, totaal 509
                        km</p>

                    <p>Vroeg in het zadel voor wat bleek een knal warme dag. Reis vordert gestaag en om me heen beginnen
                        de heuveltjes, die inmiddels weer terug zijn, in kleine bergen te veranderen. Tijdens het
                        fietsen merk ik dat er geklommen wordt. Vandaag al twintig meter gestegen. <br> Wind is krachtig
                        en helaas niet in de rug. Heb net contact gehad met het thuisfront en de vooruitzichten
                        voorspellen niet veel goeds. Kom maar op!! Hopelijk fiets ik morgen het eerste van de drie
                        boekjes uit. <br> De reis voerde vandaag langs Bonn, de voormalige residentie van de Duitse
                        regering, en Koblenz, waar de Moezel in de Rijn stroomt. Op dit punt staat een werkelijk
                        kolossaal standbeeld van Keizer Willem I. <br> Eten en drinken vinden blijft lastig. </p>

                    <p class="tripDiaryStats">Vrijdag 03/08/2001 Koblenz - Oppenheim 123 km, 8.30 - 19.15, totaal 632
                        km</p>

                    <p>Aan het einde van de vorige dag en begin vandaag veel saaie wegen befietst, vaak ook nog eens
                        gelegen vlak naast de autobahn. Na de lunch (12.00) werd het uitzicht en omgeving heel wat
                        beter. Ik koos, per vergissing, voor een paardenpad dat vlak naast de Rijn lag. Vanaf dat moment
                        werd het pas echt heel mooi. Een bos aan de oever van de rivier, geen mens te bekennen en een
                        weldaad aan frisse lucht na de stortbui die ik vandaag wel drie keer over me heb gekregen. Al
                        mijn bagage is echter kurkdroog gebleven dankzij de fietstassen en de regenjas (poncho). <br>
                        Vanaf Bingen tot Mainz heb ik niet alleen gefietst. Daniëlla, uit Tsjechië, was onderweg terug
                        van een bezoek aan kennissen die in Bingen wonen. Ze had een weddenschap met haar vriendje
                        gemaakt die ervan overtuigd was dat zij nooit die afstand fietsen kon. Daniëlla studeert Duits
                        aan de universiteit van Mainz. <br> Op de camping nog wat reizigers ontmoet. Een daarvan fietst
                        naar Italië en een ander (Helmut) kanoëd naar Rotterdam. Beide hebben véél trekkers ervaring en
                        zitten bomvol met verhalen. Toch wel grappig dat mensen die alleen op vakantie zijn naar andere
                        mensen (die ook alleen op vakantie zijn) toe trekken. <br> Voor aankomst op de camping heb ik
                        gegeten bij de Roeivereniging Mainz. Deze vereniging heeft zijn eigen restaurant waarvan de
                        ruiten zijn voorzien van hun wapen en enkele roeitaferelen. Alles is op het glas
                        gebrandschilderd. Bestwel sjiek. </p>

                    <p class="tripDiaryStats">Zaterdag 04/08/2001 Oppenheim - Lingenfeld 118 km, 9,15 - 17.30, totaal
                        750 km</p>

                    <p>Na intens vechten met rode mieren (pas op! ze bijten) en vampier vliegen zonder geweten kan ik
                        eindelijk een beetje schrijven over mijn dag. Ik sta met mijn tentje aan de rand van een stukje
                        stilstaand water, vandaar waarschijnlijk al dat ongedierte. <br> Na de bergjes in het nauwe dal
                        tussen Bingen en Koblenz - ook wel de Loreley genaamd, waar zelfs de scheepvaart om de beurt
                        moet varen, zo nauw is het - was het vandaag een verademing om weer in wijds landschap te
                        fietsen. <br> Ik heb niet veel van de Rijn gezien, omdat er nauwelijks wegen tot aan de rivier
                        komen. De Rijn is hier heel bochtig en verandert nogal eens van loop en ook de mens helpt daar
                        af en toe een handje bij. Aan het landschap bijvoorbeeld is heel duidelijk te zien dat hier
                        vroeger immens grote lussen bestonden, maar die zijn door kanaalgravers recht doorgestoken zodat
                        de scheepvaart niet al te veel overbodige kilometers hoeft te maken, de Rijn is toch al lang
                        genoeg. <br> Vandaag heeft het trouwens nog flink geregend en geonweerd. Ook gedurende de middag
                        kwam er geregeld water uit de lucht. Later ging de zon weer als een dolle schijnen en maakte
                        alles weer goed. (en ze leefden nog lang en gelukkig) <br> Nu ga ik mijn fiets wat onderhouden,
                        kookspullen afwassen en tandenpoetsen. <br> Conditie was matig vandaag, dus vroeg naar bed. </p>

                    <p class="tripDiaryStats">Zondag 05/08/2001 Lingenfeld - Heckenmühle 110 km, 9.30 - 18.00, totaal
                        861 km</p>

                    <p>Het weidse landschap zet door! <br> Na een goede nachtrust en flink uitslapen ben ik in het zadel
                        geklommen en op pad gegaan. <br> De Rijn is inmiddels een redelijk traag stromende rivier
                        geworden, waarlangs vele kano- en roeiverenigingen gevestigd zijn. Er waait een flinke
                        tegenwind, maar ik heb een manier gevonden waardoor ik er bij het fietsen minder last van heb.
                        Ik steek dan mijn armen door het multigrip-stuur en laat mijn ellebogen daarop steunen. Als ik
                        dan mijn stuurtas vastpak lijkt het net een echte racefiets. Hoe dan ook, zo heb ik minder last
                        van de wind en gaat op de goede stukken (geasfalteerde wegen) mijn snelheid enorm omhoog. <br>
                        De Rijn is in dit gedeelte de grens tussen Duitsland en Frankrijk. Ik probeer zoveel als
                        mogelijk is aan de Duitse kant te slapen en boodschappen te doen, zodat ik geen Frans geld hoef
                        op te nemen bij de bank. Anders zit ik straks met vier verschillende valuta's. <br> Aan de
                        Franse zijde van de Rijn (de linker oever gezien vanaf de bron) worden de meeste verkeersborden
                        in twee en soms zelfs drie talen weergegeven (F, D en E). Dit is niet zo aan de Duitse zijde.
                        Verder is er nauwelijks verschil tussen beide oevers. <br> Vlakbij de camping, die echt heel
                        groot is en douche paleizen heeft, staat een 'Staustufe' (stuwdam) met een hoogte verschil van
                        zeker 10 meter. Momenteel, in de zomer, is het hoog water, dus het verschil kan nog veel groter
                        zijn. Dat bleek ook wel toen er een bootje geschut werd. Er was geen mosaanslag te zien boven
                        water niveau toen dit op zijn laagst stond. <br> Vandaag nog twee gekken tegengekomen die ook de
                        Rijn oprijden. Ze zijn vertrokken uit Frankfurt en wilden om 17.00 met nog 60 km voor de boeg
                        voor Strasbourg gaan. Die reis duurt nog zeker drie uur en ze zaten er volgens mij al goed
                        doorheen, tenminste ik fietste zonder al te veel moeite bij ze vandaag na het praatje dat we
                        hadden. <br> Ondanks dat het vandaag zondag is, ben ik qua eten en drinken niets te kort
                        gekomen. Ik had alle boodschappen de dag ervoor al ingekocht. <br> Op zo een dag als vandaag
                        zijn er trouwens veel meer fietsers te zien. Best populaire sport hier in Duitsland en best dure
                        fietsen gezien. </p>

                    <p class="tripDiaryStats">Maandag 06/08/2001 Heckenmühle - Breisach 130 km, 9.00 - 19.00, totaal 990
                        km</p>

                    <p>Het was vanaf het begin een harde noot die gekraakt ging worden. De benen wilden echt niet meer,
                        de wind was nog een tandje hoger in kracht en de route voer uitsluitend over schelpen paden
                        gelegen bovenop de dijk. <br> Ik ben zeer regelmatig afgestapt en heb overwogen om op 60 km een
                        camping te zoeken en morgen verder te gaan. <br> Nu ben ik echter blij dat ik dat niet gedaan
                        heb. Eenmaal in Breisach aangekomen heb ik al mijn spullen gewassen en in een machine gedroogd.
                        Ik heb heerlijk geslapen want de camping is lekker rustig en ligt op een eiland midden in de
                        Rijn. Ik voel me nu, negen uur 's ochtends, in prima conditie. <br> Het is vanaf hier maar 60 km
                        naar Bazel en daar ga ik lekker de gehele dag over doen. Kan ik ook wat andere plaatsjes
                        bezoeken. <br> Vanaf Oberhausen heb ik voor de gewone weg gekozen, omdat ik daarmee een flink
                        stuk zou afsnijden en de schelpen paden me gewoon de neus uit kwamen. </p>

                    <p class="tripDiaryStats">Dinsdag 07/08/2001 Breisach - Möhlin (S) 106 km, 10.00 - 17.15, totaal
                        1096 km</p>

                    <p>Een afstand van 60 km kan zo gepiept zijn. Helaas was er in de buurt van Bazel geen enkele
                        camping te vinden die langs de rivier lag en dat is toch het minste waaraan de camping moet
                        voldoen tijdens deze vakantie. En dus kwam er nog twintig kilometer bij de rest van de reis en
                        het site-seeing dat ik in Bazel gedaan heb. <br> Voor de scheepvaart is vanaf Breisach tot Bazel
                        een apart kanaal gegraven (waarom?) en men heeft de Rijn hier dus min of meer de vrije loop
                        gegeven. Door de jaren heen heeft de rivier enorme hoeveelheden grind van de bergen mee naar
                        beneden gevoerd en dat wordt op dit stuk dankbaar gewonnen. <br> Ook erg mooi om te zien is dat
                        het grind op sommige plaatsen tot rivierbanken opgestapeld is, waardoor de rivier gedwongen
                        wordt een slingerend pad er tussen door te vinden. <br> De omgeving waardoor ik vandaag gefietst
                        heb gaf een heerlijk authentiek gevoel. <br> Bij sommige bruggen zag ik takken van bomen op de
                        peilers liggen. Soms wel negen meter hoog. Dat houdt volgens mij in dat in het verleden het
                        water tot die hoogte gestegen moet zijn. Die hoogte verschillen zijn echt enorm. <br> Bazel zelf
                        was veel te druk om echt van te genieten. Ik heb wat oude gebouwen bekeken, het Münster en
                        Spalentor, en ik heb bij City Information hulp gevraagd bij het vinden van een camping. Hierna
                        ben ik weer doorgereden en door een verkeerde route te rijden kwam ik langs een schitterend
                        uitziende waterkrachtcentrale. Deze ligt in de buurt van Wyhlen en was, in tegenstelling tot
                        vele anderen, in een ouderwetse stijl gebouwd en leek uit steen (ipv beton) te bestaan. <br> Ik
                        heb zitten nadenken en als ik een beetje door fiets dan kan ik net Liechtenstein bereiken
                        voordat ik terug in Nederland moet zijn. </p>

                    <p class="tripDiaryStats">Woensdag 08/08/2001 Möhlin - Flaach 89 km, 9.00 - 16.30, totaal 1185
                        km </p>

                    <p>Als het regent worden mijn gewassen spullen (thermosshirt en fietsbroek) niet droog. Gevolg is
                        dat ik ze nat moet aantrekken en dat is minder fijn. <br> De camping waar ik vandaag bij
                        aangekomen ben, bij Flaach, heeft een heerlijk, met zon overgoten, tuin bij het restaurant
                        (Veredelde snackbar). Daar zit ik nu te schrijven en te wachten op mijn avondeten. <br> Na fikse
                        regenbuien gedurende de ochtend is het vanaf een uur of twee echt droog geworden en zonnig. <br>
                        Het mooie van de regen is zondermeer dat de bossen, waar ik vandaag door gefietst heb, heerlijk
                        gaan ruiken. Ik ben van mening dat ik dat het fijnst van de regen en deze vakantie vind. <br>
                        Wat ook nogal een kick gaf was een klim van 110 meter over een stukje weg van 4 kilometer (3%)
                        met op sommige stukken zelfs een klim van 10%. Dit is nogal slopend met de hoeveelheid bagage
                        die ik bij me heb en een brandend zonnetje in de nek. Dan de top bereiken en buiten adem te zijn
                        is een prima gevoel. <br> Voorafgaande aan die klim belande ik in een oase van rust. Deze was
                        van korte duur, maar bijna perfect na een kleine, maar intensieve klim. De oase was een aanleg
                        plaats voor boten. Precies in een bocht van het Rijndal en omgeven door hoge bomen. De steiger
                        waarop ik uitrustte was gemaakt van dik hout en was door de jaren heen helemaal verweerd en was
                        wit uitgeslagen. De rust die daar heerste dat was eigenlijk wat het moment perfect maakte en die
                        was van korte duur, want de busboot, die bij de steiger kwam aanleggen, spuwde een kleine
                        twintig tal mensen op de kade uit die voor mij een oorverdovende herrie maakten. De plek is het
                        veer bij Tössegg nabij Teufen. </p>

                    <p class="tripDiaryStats">Donderdag 09/08/2001 Flaach - Rohrspitz 133 km, 9.00 - 19.30, 1318 km </p>

                    <p>&apos;s Ochtends werd ik gewekt door een stel spelende kinderen van de buren die niet meer slapen
                        konden. Ik heb alles snel gepakt en helaas moest ik de dag weer beginnen met natte kleding. Ik
                        had de kleding nog wel tussen een handdoek gevouwen en onder mijn slaapmat gelegd. Dit helpt wel
                        iets, maar de kleding wordt zeker niet echt droog. Zij is wel gelijk gestreken! <br> Eerste stop
                        van de dag was het klooster eiland bij Rheinau. Mooi, zeg maar schitterend gebouw dat geheel op
                        een eiland gelegen is. <br> Tweede stop was de Rheinfall. Hier maakt de Rijn een duik van 23
                        meter in een 13 meter diep bassin. Spectaculair zeker, alleen een absolute overdaad aan
                        commercie, zodat ik eigenlijk weer snel weg gegaan ben. <br> Derde was Konstanz aan de oever van
                        de Bodensee. Daar heb ik, zittend naast het terras van het hotel dat op een eiland staat,
                        verschillende briefkaarten geschreven. Vanaf het terras klonk heerlijke klassieke muziek. Iemand
                        van het hotel zat piano te spelen en kon dat best aardig en vermaakte daarmee mij, maar
                        natuurlijk ook de hotelgasten. <br> Hierna ben ik begonnen aan het laatste en zwaarte gedeelte
                        van de dag, de hele Bodensee langs fietsen. Ik had al flink wat kilometers in de benen en ging
                        er op dat moment nog 60 km bij optellen. <br> Halverwege begon het te regenen en daar heeft het
                        tot op dit moment niet mee opgehouden. <br> Ik heb me voorgenomen om morgen (vrijdag 10/8) in
                        Liechtenstein een stempel te halen voor in mijn paspoort en daar te zoeken naar een leuke plek
                        voor een laatste foto van mijn fiets en eindelijk ook eentje van mij en mijn fiets. De
                        weersverwachtingen zijn tot in de middag regen en daarna beter. </p>

                    <p class="tripDiaryStats">Vrijdag 10/08/2001 Rohrspitz - Vaduz (FL) 65 km, 10.00 - 14.30, totaal
                        1383 km</p>

                    <p>Die weersverwachtingen vielen een stuk beter uit dan voorspeld was. Eenmaal in het zadel werd het
                        droog en liet de zon zich af en toe zien. <br> Net over de grens Oostenrijk - Zwitserland
                        verdwijnt de Rijn uit het redelijk vlakke land de bergen in. Af en toe is er al een skilift te
                        zien, zij het dat deze ver weg zijn, en de wolken, ze hangen laag vandaag, geven de bergen een
                        schitterend grimmig karakter. Dit is zo veel beter dan een strak blauwe, saaie lucht. <br> De
                        velden steken helder groen af tegen die donkere wolken, maar na twintig ofzo kilometer heb ik
                        het wel gezien. Om 1 uur heb ik mijn ouders gebeld en afgesproken bij het slot Vaduz. Toen wist
                        ik nog niet dat dit een goede 100 meter boven de stad gelegen was en dat de weg ernaar toe dat
                        deed over een kleine kilometer. 12% klimmen om uiteindelijk een grote fles Champagne in
                        ontvangst te nemen. <br> De vakantie zit er helaas alweer op. Toch kijk ik uit naar het
                        doorbreken van het monotone bestaan van de afgelopen 11 dagen. Ik heb trek in koffie, belegd
                        brood en een goed bed. </p>
                </div>
            </div>
        </div>
    </div>
    <div class="footer">
        <div class="bottomMenuLayout">
            <a href="../index.html">
                <div class="bottomMenuItem menuImgHome">home</div>
            </a> <a href="route.html">
            <div class="bottomMenuItem menuImgRoute">route</div>
        </a> <a href="dagboek.html">
            <div class="bottomMenuItem menuImgDagboek">dagboek</div>
        </a> <a href="fotos.html">
            <div class="bottomMenuItem menuImgFoto">foto's</div>
        </a> <a href="../tips.html">
            <div class="bottomMenuItem menuImgTipFoto">tips & trucs</div>
        </a>
        </div>
    </div>
</div>
<script type="text/javascript" src="//ajax.googleapis.com/ajax/libs/jquery/1.7/jquery.min.js"></script>
<script type="text/javascript" src="../js/flashBanner.js"></script>
<script type="text/javascript" src="../js/google_analytics.js"></script>
</body>
</html>